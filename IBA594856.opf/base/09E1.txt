༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5823
ImageGroup:
13CN5834
LCCN:
In/a
ISBN:
n/a
Title:
རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
|rgyal po mdo bcu'i rtsa 'grel phyogs bsgrigs/
to-be-supplied
Author:
to-be-supplied
Descriptor:
In/a
Original Publication:
n/a
Place:
n/a
Publisher:
n/a
Date:
n/a
Volume:
10
Total Volumes:
10
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཐར་ལམ་གསལ་སྒྲོན།
༄༅། །རྒྱལ་པོ་མདོ་བཅུའི་རྩ་འགྲེལ་ཕྱོགས་
བསྒྲིགས་བཞུགས་སོ། །
དེབ་བཅུ་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
སི་ཁྲོན་དུས་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP) 数据
十大王经本注:全10册:藏文/降洛主编,-成都:四川民族出版社,
2014.12
(觉悟之道)
ISBN 978-7-5403-5726-1
I. H. II. 0降.. III. 0大乘一佛经一藏语
N. DB942.1
中国版本图书馆CIP数据核字(2014)第309191号
觉悟之道
十大王经本注(10卷)
降洛主编
策 划:土登尼玛泽仁扎西
责任编辑:扎西
封面设计:朱儿甲
技术设计:白玛次成
责任印制:林么周
出版发行:四川党建期刊集团 四川民族出版社
址:成都市三洞桥路12号
刷:四川嘉创印务有限责任公司
成品尺寸:170mmX240mm
张:225.25
数:2920千
次;2014年12月第一版
次:2014年12月第一次印刷
数:0001~ 2000册
号:ISBN 978-7-5409-5726-1
价:450.00 元(1-10卷)
地印成印字版印印书定



ར
རྣམ་འདྲེན་སྟོང་ལས་པད་དཀར་ལྟར། །ཡོངས་བསྔགས་སྟོན་མཆོག་ཤཱཀྱའི་ཏོག །



སུམ་ཉིས་ས་ལ་དབང་བྱས་པའི། །གངས་ཅན་མི་རྗེ་ཁྲི་སྲོང་མཆོག །



དཀར་ཆག་
༼༡༠བཟང་པོ་སྤྱོད་པ་རྒྱ་ཆེན་སྨོན་ལམ་མདོ།༽
ཡན་ལག་བདུན་པའི་རྣམ་བཤད་ཕན་བདེའི་ལམ་སྟོན།
དངུལ་ཆུ་དྷརྨ་བྷ་དྲ། 1
བཟང་པོ་སྤྱོད་པའི་ཆོ་གའི་སྒོ་ནས་འཆི་བ་སླུ་བའི་གདམས་ངག་གསལ་བྱེད་དང་
བཅས་པ།
•འཛམ་དབྱངས་མཁྱེན་བརྩེའི་དབང་པོ། 9
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་
ཀུན་སྐོང་།
ལྷ་མོ་གསེར་ཁྲི་བློ་བཟང་རྒྱལ་མཚན་སེངྒེ། 16
འཕགས་པ་བཟང་པོ་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་
ལམ་བཟང་།
...ཨ་འཛོམས་རྒྱལ་སྲས་འགྱུར་མེད་རྡོ་རྗེ། 52
འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་
བཏུས་པ།
• གྲགས་པ་རྒྱལ་མཚན། 86
འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་
རོལ་མོ།
རྗེ་དྲུང་ཕྲིན་ལས་བྱམས་པ་འབྱུང་གནས། 116
བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་
བཏབ་པ།
འཇིགས་མེད་འཕྲིན་ལས་རྒྱ་མཚོ། 133
༤1ལ



|
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ་ལེགས་བཤད་སྙིང་གི་
ནོར་གཅིག་བདེ་ཅན་ཞིང་དུ་བསྐྱོད་པའི་རྟ་མཆོག་བཱ་ལ་ཧ། ·བློ་བཟང་ཆོས་འབྱོར་ལྷུན་གྲུབ། 149
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
ཚིག་དོན་ངོ་འཕྲོད།
“སྒོ་མང་ངག་དབང་ཉི་མ། 160
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
མཆན་འགྲེལ།..........
• མཁན་པོ་ཀརྨ་བཀྲ་ཤིས། 179
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་
རྣམ་མཁྱེན་ལམ་བཟང་།
མཁན་པོ་ཚུལ་ཁྲིམས་རྒྱལ་མཚན། 210
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
མཆན་འགྲེལ།
མཁན་ཆེན་ཨ་པད་རིན་པོ་ཆེ། 244
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་
ཕོ་མོ་རྣམས་ལ་སློབ་བཤད་དགེ་བསྐུལ་གྱི་ཚུལ་དུ་
བྲིས་པ་བྱང་ཆུབ་གཞུང་ལམ།
-ཁང་སར་བསྟན་པའི་དབང་ཕྱུག 263
རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་
འཆི་བདག་ཞགས་གཅོད་ཡེ་ཤེས་རལ་གྲི།
• ཀརྨ་རིན་ཆེན། 356
2ལ



༄༅། །ཡན་ལག་བདུན་པའི་རྣམ་བཤད་ཕན་བདེའི་ལམ་
སྟོན་ཞེས་བྱ་བ་བཞུགས་སོ། །
དངུལ་ཆུ་དྷརྨ་བྷ་དྲ།
ན་མོ་གུ་རུ་མཉྫགྷོ་ཥཱ་ཡ། བློ་བཟང་ཐུབ་དབང་རྡོ་རྗེ་འཆང་ཆེན་དང་། །དབྱེར་
མེད་དཔལ་ལྡན་བླ་མ་ལ་བཏུད་ནས། །ལམ་བཟང་སྐྱེ་བའི་ལྷན་ཅིག་བྱེད་པའི་རྐྱེན། །
བསགས་སྦྱང་གནད་བསྡུས་ཡན་ལག་བདུན་པ་བཤད། །དེ་ཡང་བཟང་སྤྱོད་སྨོན་ལམ་ལས་
འབྱུང་བའི་ཡན་ལག་བདུན་པའི་ཚིག་དོན་མདོར་བསྡུས་གོ་བདེ་བར་འཆད་པ་ལ་བདུན།
ཕྱག་འཚལ་བ། མཆོད་པ་འབུལ་བ། སྡིག་པ་བཤགས་པ། རྗེས་སུ་ཡི་རང་བ། ཆོས་འཁོར་
བསྐོར་བར་བསྐུལ་བ། བཞུགས་པར་གསོལ་བ་འདེབས་པ། དགེ་བ་བསྔོ་བའོ། །དང་པོ་
ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། ཇི་སྙེད་སུ་དག་ཅེས་
སོགས་ཚིགས་བཅད་གཅིག་སྟེ། ཕྱག་བགྱིའོ། །ཞེས་བཤད་པའི་གཞིར་དྲང་། གང་ལ་ན་
མི་ཡི་སེང་གེ་སྟེ་སངས་རྒྱས་ཀུན་ལའོ། །ཕྱོགས་འདིའི་མི་ཀུན་འདུས་ཞེས་པ་ལྟ་བུ་ཕྱོགས་
རེ་བརྗོད་པར་ཡང་ཀུན་གྱི་སྒྲ་འཇུག་པས་སངས་རྒྱས་ཀྱང་ཕྱོགས་རེ་བ་ཙམ་ལ་ཕྱག་བྱ་བ་
ཡིན་ནམ་ཞེ་ན། ཡུལ་ཕྱོགས་རེ་བ་ཙམ་མ་ཡིན་གྱི་ཤར་ལ་སོགས་པའི་ཕྱོགས་བཅུའི་འཇིག་
ལ1ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྟེན་གྱི་ཁམས་ཇི་སྙེད་ཅིག་ཡོད་པ་ན་བཞུགས་པའི་སངས་རྒྱས་གཅིག་ཀྱང་མ་ལུས་པ་དང་།
དུས་ཕྱོགས་རེ་བ་ཙམ་མ་ཡིན་གྱི་དུས་གསུམ་དུ་གཤེགས་པ་སྟེ་སྔར་བྱོན་ཟིན་པ་དང་། མ་
འོངས་པ་ན་འབྱོན་པར་འགྱུར་བ་དང་། ད་ལྟར་བྱུང་བའི་སངས་རྒྱས་སུ་དག་མཆིས་པ་དེ་
དག་ཐམས་ཅད་ལ་དམིགས་ནས་སོ། །གང་གིས་ན་གང་ཟག་སུ་ཡིན་པ་བདག་གིས་སོ། །
ཚུལ་ཇི་ལྟར་ན། གཞན་གྱི་གཡམ་ལ་རྒྱུག་ལྟ་བུ་མ་ཡིན་པར་ལུས་དང་ངག་དང་ཡིད་དེ་སྒོ་
གསུམ་མ་དད་པའི་རྙོག་པ་དང་བྲལ་བའི་དང་བའི་དད་པས་ཀུན་ནས་བསླང་སྟེའོ། །སངས་
རྒྱས་ལ་མིའི་སེང་གེར་བརྗོད་པའི་རྒྱུ་མཚན་ནི། མིའི་སྐྱེ་བར་སྟོན་ལ། སེང་གེ་ལྟར་གཞན་
ཟིལ་གྱིས་གནོན་ཅིང་བག་ཚ་བ་མེད་པས་སོ། །
གཉིས་པ་རྒྱས་པར་བཤད་པ་ལ་གསུམ། ལུས་ཀྱི་ཕྱག ཡིད་ཀྱི་ཕྱག །ངག་གི་ཕྱག་
གོ། །དང་པོ་ནི། བཟང་པོ་སྤྱོད་པའི་ཞེས་སོགས་ཚིགས་བཅད་གཅིག་སྟེ། ཕྱག་འཚལ་ལོ། །
གང་ལ་ན་སྒྲིབ་གཉིས་ཀྱི་དགྲ་ལས་རྒྱལ་བའི་རྒྱལ་བ་ཀུན་ལའོ། །དེ་ཡང་ཕྱོགས་རེ་བ་ཙམ་
མིན་པར་ཕྱོགས་དང་དུས་ཀྱིས་བསྡུས་པའི་རྒྱལ་བ་ཐམས་ཅད་ད་ལྟ་མིག་གིས་དངོས་སུ་མི་
མཐོང་ཡང་ཡིད་ཀྱི་ཡུལ་དུ་མངོན་སུམ་དུ་བཞུགས་པ་ལྟར་དམིགས་ནས་སོ། །གང་གིས་ན།
རང་གི་ལུས་སངས་རྒྱས་ཀྱི་ཞིང་མ་ལུས་པ་དག་གི་རྡུལ་ཕྲ་རབ་ཇི་སྙེད་ཡོད་པ་དང་གྲངས་
མཉམ་པར་སྤྲུལ་ལ། ལུས་དེ་དག་ཐམས་ཅད་ཀྱིས་ཐལ་མོ་སྦྱར་ཞིང་ཡན་ལག་ལྔ་ས་གཞི་
ལ་རབ་ཏུ་བཏུད་པ་ཡིས་སོ། །ཚུལ་ཇི་ལྟར་ན། ཕྱག་ཡུལ་རྣམས་ཀྱི་བཟང་པོའི་སྤྱོད་པ་ལ
སྨོན་ལམ་གྱི་ཡུལ་བྱེད་པའི་དོན་གཉེར་གྱི་འདུན་པའི་སྟོབས་རབ་ཏུ་བསྐྱེད་པ་དག་གིས་
ཀུན་ནས་བསླངས་ཏེའོ། །
གཉིས་པ་ཡིད་ཀྱི་ཕྱག་ནི། རྡུལ་གཅིག་སྟེང་ན་ཞེས་སོགས་ཚིགས་བཅད་གཅིག་སྟེ།
རྡུལ་ཕྲ་རབ་གཅིག་གི་སྟེང་སྟེ་གོ་ས་ན་ཡང་། སངས་རྒྱས་ཀྱི་ཞིང་མ་ལུས་པའི་རྡུལ་ཕྲ་རབ་



ཡན་ལག་བདུན་པའི་རྣམ་བཤད་ཕན་བདེའི་ལམ་སྟོན།
ཇི་སྙེད་ཡོད་པ་དང་གྲངས་མཉམ་པའི་སངས་རྒྱས་རྣམས་འཁོར་སངས་རྒྱས་ཀྱིས་ཆོས་
ལས་སྐྱེས་པའི་སྲས་བྱང་ཆུབ་སེམས་དཔས་བསྐོར་བའི་དབུས་ན་དོག་པ་མེད་པར་
བཞུགས་པ་དག་ཏུ་མོས་ཤིང་། ཇི་ལྟར་རྡུལ་ཕྲ་རབ་གཅིག་གི་གོ་སར་རྒྱལ་བ་སྲས་བཅས་
བཞུགས་པ་དེ་ལྟར་ཆོས་ཀྱི་དབྱིངས་སྟོང་པ་ཉིད་ཀྱིས་གང་དུ་ཁྱབ་པའི་སྣོད་བཅུད་རྣམས་
མ་ལུས་པ་ཐམས་ཅད་རྒྱལ་བ་སྲས་བཅས་དག་གིས་ཏིལ་གྱི་གང་བུ་ལྟར་བྱུར་བུར་གང་
བར་གྱུར་པ་ལ། ཡོན་ཏན་རྗེས་སུ་དྲན་པའི་མོས་པའི་ཡིད་ཀྱིས་འདུད་པའོ། །ལུས་ངག་གི་
ཕྱག་ལ་ཡིད་ཀྱི་ཀུན་སློང་གཙོ་བོར་ཤེས་པའི་ཕྱིར་བར་གྱི་གསལ་བྱེད་དུ་བསྟན་གསུང་།
གསུམ་པ་ངག་གི་ཕྱག་ནི། དེ་དག་བསྔགས་པ་ཞེས་སོགས་ཚིགས་བཅད་གཅིག་སྟེ།
བསྟོད་པར་བགྱིའོ། །གང་ལ་ན། ལམ་བདེ་བ་ནས་འབྲས་བུ་བདེ་བར་གཤེགས་པའི་སངས་
རྒྱས་ཐམས་ཅད་དོ། །གང་གིས་ན། བདག་གིས་སོ། །ཚུལ་ཇི་ལྟར་ན། ཡིད་ཡུལ་དུ་
དམིགས་པའི་རྒྱལ་བ་སྲས་བཅས་དེ་དག་ཀུན་གྱི་སྐུ་གསུང་ཐུགས་འཕྲིན་ཀྱི་ཡོན་ཏན་གྱི་
བསྔགས་པ་བརྗོད་པས་མི་ཟད་པ་རྒྱ་མཚོ་ཆེན་པོའི་ཆུ་རྡུལ་དང་འདྲ་བ་རྣམས་བསྟོད་
དབྱངས་འབྱུང་བའི་ཡན་ལག་སྟེ་རྒྱུ་རང་གི་ལུས་ཞིང་རྡུལ་དང་མཉམ་པ་རེ་རེ་ལ་མགོ་བོ་
དཔག་ཏུ་མེད་པ་དང་། མགོ་བོ་རེ་རེ་ལ་ལྕེ་རྒྱ་མཚོ་ཆེན་པོའི་ཆུ་རྡུལ་ལྟར་མང་པོར་སྤྲུལ་
བའི་སྒྲ་དབྱངས་སྙན་པ་ཀུན་གྱི་རབ་ཏུ་བརྗོད་ཅིང་གསལ་བར་བྱས་ནས་སོ། །
གཉིས་པ་མཆོད་པ་འབུལ་བ་ལ་གཉིས། བླ་ན་ཡོད་པའི་མཆོད་པ་དང་། བླ་ན་མེད་
པའི་མཆོད་པའོ། །དང་པོ་ནི། མེ་ཏོག་དམ་པ་ཞེས་སོགས་ཚིགས་བཅད་གཉིས་ཏེ། མཆོད་
པར་བགྱིའོ། །གང་ལ་ན་ཡིད་ཡུལ་དུ་དམིགས་པའི་རྒྱལ་བ་སྲས་བཅས་མཐའ་ཡས་པ་དེ་
དག་ལ་ནིའོ། །དངོས་པོ་གང་གིས་ན། བཟོའི་བཀོད་པ་མཆོག་ཏུ་མཛེས་པས་གཞན་ལས་
ཁྱད་པར་དུ་འཕགས་པ་དང་། རྒྱུ་བཟང་བས་མཆོག་དང་དམ་པར་གྱུར་པའི་འཇིག་རྟེན་
3ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པའི་མཆོད་རྫས་ཡོད་དོ་ཅོག་ཀུན་གྱིས་སོ། །དེ་ཡང་ལྷ་དང་མིའི་ཡུལ་ལ་སོགས་པའི་སྡོང་
པོ་དང་སིལ་མའི་མེ་ཏོག་རྨད་དུ་བྱུང་བའི་དམ་པ་རྣམས་དང་། མེ་ཏོག་དབྱིབས་དང་ཁ་
དོག་སྣ་ཚོགས་སྤེལ་ཏེ་བརྒྱུས་པའི་འཕྲེང་བ་དམ་པ་རྣམས་དང་། རྒྱུད་ཅན་དང་འབུད་པ་
དང་རྡུང་བ་དང་དཀྲོལ་བ་ལས་ཡིད་དུ་འོང་བའི་སྒྲ་འབྱིན་པའི་སིལ་སྙན་དམ་པ་རྣམས་
དང་། སྤོས་དྲི་ཞིམ་པོའི་ཁུ་བས་གང་དུ་རྒྱལ་བ་རྣམས་བཞུགས་པའི་ས་གཞི་ལ་རྐྱང་ནུལ་དུ་
བྱུགས་པར་བྱ་བའི་འདག་རྫས་དམ་པ་རྣམས་དང་། ཚ་གདུང་སྐྱོབ་པར་བྱེད་པའི་ལྷ་རྫས་
ཀྱི་གདུགས་མཆོག་ཏུ་གྱུར་པ་རྣམས་དང་། སྤོས་མར་ལ་སོགས་པ་དྲི་ཞིམ་ཞིང་འོད་གསལ་
བ་དང་ཉི་ཟླ་དང་ནོར་བུ་རིན་པོ་ཆེའི་འོད་ལ་སོགས་པའི་མར་མེ་མཆོག་ཏུ་གྱུར་པ་རྣམས་
དང་། དྲི་བཟང་གི་རེང་བུ་ལ་སོགས་པ་སྦྱར་བ་དང་། ཙན་དན་དང་ཨ་ཀ་རུ་ལ་སོགས་པ་
སྣ་གཅིག་པའི་སྤོས་ཤིང་བསྲེགས་པའི་བདུག་སྤོས་དམ་པ་རྣམས་དང་། སྲབ་ཅིང་འཇམ་ལ་
ཡང་བའི་ལྷ་མིའི་ན་བཟའ་དམ་པ་རྣམས་དང་། སྐུ་ལུས་ལ་བྱུག་པར་བྱ་བའི་སྟོང་གསུམ་དུ་
དྲི་ངད་ལྡན་པའི་དྲི་བཟང་གིས་བསྒོས་པའི་སྤོས་ཆུ་མཆོག་ཏུ་གྱུར་པ་རྣམས་དང་། གཏོར་
ཞིང་བདུག་ཏུ་རུང་བའི་དྲི་བཟང་གི་ཕྱེ་མའི་ཕུར་མ་སྟེ་ཐུམ་པོར་བྱས་པའི་རྒྱ་དང་དཔངས་
རི་རབ་དང་མཉམ་པ་སོགས་སོ། །
གཉིས་པ་བླ་ན་མེད་པའི་མཆོད་པ་ནི། མཆོད་པ་གང་རྣམས་ཞེས་སོགས་ཚིགས་
བཅད་གཅིག་སྟེ། སངས་རྒྱས་དང་བྱང་ཆུབ་སེམས་དཔའ་མཐུ་ཅན་རྣམས་ཀྱི་ཏིང་ངེ་
འཛིན་གྱིས་མཆོད་རྫས་བཟང་རྒུ་སྤྲུལ་བ་གང་ཡིན་པ་རྣམས་ནི་དེ་ལས་གོང་དུ་གྱུར་པའི་
མཆོད་པ་གཞན་མེད་པས་ན་བླ་ན་མེད་པ་དང༌། སངས་རྒྱས་ཀྱི་ཞིང་ཐམས་ཅད་རྒྱས་པར་
འགེངས་པས་ན་རྒྱ་ཆེ་བ་སྟེ། མཆོད་པ་དེ་དག་གིས་རྒྱལ་བ་ཐམས་ཅད་ལ་ཡང་མཆོད་པའི་
མོས་པ་བྱའོ། །ལམ་རིམ་ཆེན་མོར། ཚིག་རྐང་ཐ་མ་གཉིས་ནི་གོང་མ་དེ་གཉིས་མ་ཚང་བ་
སྨ4ལ



ཡན་ལག་བདུན་པའི་རྣམ་བཤད་ཕན་བདེའི་ལམ་སྟོན།
ཐམས་ཅད་ལ་སྦྱར་ཏེ་ཕྱག་དང་མཆོད་པ་རྣམས་ཀྱི་ཡུལ་དང་ཀུན་སློང་སྟོན་པའོ། །ཞེས་
གསུངས་ཏེ། སྟོན་ཚུལ་ནི། རྒྱལ་བ་ཀུན་ལ་ཞེས་པས་ཕྱག་མཆོད་གང་ལ་འབུལ་བའི་ཡུལ་
དང་། བཟང་སྤྱོད་ལ་དད་པའི་སྟོབས་དག་གིས། ཞེས་པས་ཕྱག་མཆོད་གང་གིས་བྱེད་པའི་
ཀུན་སློང་བསྟན་པའོ། །
གསུམ་པ་སྡིག་པ་བཤགས་པ་ནི། འདོད་ཆགས་ཞེ་སྡང་ཞེས་སོགས་ཚིགས་བཅད་
གཅིག་སྟེ། རྒྱུ་རང་གི་སེམས་འདོད་ཆགས་དང་ཞེ་སྡང་དང་གཏི་མུག་སྟེ་དུག་གསུམ་གྱིས་
སྦགས་པའི་གཞན་དབང་གིས་ནི། གཞི་ལུས་དང་ངག་དང་དེ་བཞིན་དུ་ཡིད་ཀྱིས་ཀྱང་རུང་
སྟེ། རང་བཞིན་ནི་བདག་གིས་བགྱིས་པ་སྟེ། དེ་ཡང་དངོས་སུ་རང་གིས་བྱ་བ་དེ་ལ་ཞུགས་
པ་དང་། གཞན་བྱེད་དུ་ངག་གིས་བཅུག་པ་དང་། གཞན་གྱིས་བྱས་ལ་ཡིད་ཀྱིས་རྗེས་སུ་ཡི་
རང་བའོ། །དེ་ལྟ་བུའི་སྡིག་པ་རང་རྒྱུད་ལ་ཅི་མཆིས་པ་སྟེ་གང་ཡོད་པ་དེ་དག་ཐམས་ཅད་
ལ་ཉེས་དམིགས་དྲན་པའི་འགྱོད་སེམས་དང་ཕྱིན་ཆད་སྡོམ་སེམས་ཀྱི་སྒོ་ནས་བདག་གི་
རྒྱལ་སྲས་བཅས་ཀྱི་སྤྱན་སྔར་སོ་སོར་ཏེ་ཡང་དང་ཡང་དུ་བཤགས་པར་བྱའོ། །
བཞི་པ་རྗེས་སུ་ཡི་རང་བ་ནི། ཕྱོགས་བཅུའི་རྒྱལ་བ་ཞེས་སོགས་ཚིགས་བཅད་
གཅིག་སྟེ། ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པའི་རྒྱལ་བ་སངས་རྒྱས་ཀུན་
དང་། སངས་རྒྱས་ཀྱི་ཐུགས་ཀྱི་སྲས་བྱང་ཆུབ་སེམས་དཔའ་རྣམས་དང༌། བསེ་རུ་ལྟ་བུ་
དང་ཚོགས་ན་སྤྱོད་པའི་རང་རྒྱལ་རྣམས་དང་། སློབ་པ་རྒྱུན་ཞུགས་ཕྱིར་འོང་ཕྱིར་མི་འོང་
གསུམ་དང་། མི་སློབ་པ་དགྲ་བཅོམ་པ་སྟེ་ཉན་ཐོས་ཟུང་བཞི་ཡ་བརྒྱད་རྣམས་དང་། འགྲོ་
བ་རིགས་དྲུག་གི་སོ་སོ་སྐྱེ་བོ་སྟེ་གང་ཟག་ལྔ་པོ་དེ་ཀུན་གྱི་བསོད་ནམས་ཏེ་དགེ་བའི་ཆོས་
ཆེ་ཆུང་གང་དང་། གང་ལ་ཡང་མི་བཟོད་པའི་ཕྲག་དོག་མེད་པར་མ་ཟད། དེ་དང་དེ་དག་
ཀུན་གྱི་ཕན་ཡོད་དྲན་ནས་དབུལ་པོའི་ནོར་བུས་གཏེར་རྙེད་པའི་དཔེ་ལྟར་བདག་ཡི་རང་
༤5



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཞིང་དགའ་བ་བསྒོམ་པའོ། །
ལྔ་པ་ཆོས་འཁོར་བསྐོར་བར་བསྐུལ་བ་ནི། གང་རྣམས་ཕྱོགས་བཅུའི་ཞེས་སོགས་
ཚིགས་བཅད་གཅིག་སྟེ། གང་ཕྱོགས་བཅུའི་འཇིག་རྟེན་གྱི་ཁམས་རྣམས་ན་བླང་དོར་གྱི་
གནས་བསྟན་ནས་རྨོངས་པའི་མུན་པ་སེལ་བའི་སྒྲོན་མེ་གང་དག །བྱང་ཆུབ་སྒྲུབ་པའི་
ལམ་གྱི་རིམ་པར་བསླབས་པས་སངས་རྒྱས་ཏེ་དུས་གསུམ་གྱི་ཤེས་བྱ་ལ་མ་ཆགས་ཤིང་
ཐོགས་པ་མེད་པའི་མཁྱེན་པ་བརྙེས་ནས་རིང་དུ་མ་ལོག་པའི་འགྲོ་བའི་མགོན་པོ་དེ་དག་
ཐམས་ཅད་ལ། བདག་གིས་ལུས་ཀྱང་དེ་སྙེད་དུ་སྤྲུལ་ནས་སེམས་ཅན་ཐམས་ཅད་ལ་ཟབ་
པ་དང་རྒྱ་ཆེ་བའི་ཆོས་ཀྱི་འཁོར་ལོ་བླ་ན་མེད་པ་བསྐོར་བར་བྱ་བའི་ཕྱིར་དུ་བསྐུལ་མ་
གདབ་བོ། །
དྲུག་པ་བཞུགས་པར་གསོལ་བ་འདེབས་པ་ནི། མྱ་ངན་འདས་སྟོན་ཞེས་སོགས་
ཚིགས་བཅད་གཅིག་སྟེ། ཕྱོགས་བཅུའི་འཇིག་རྟེན་གྱི་ཁམས་ན་གདུལ་བྱ་འགའ་ཞིག་གི་
ཕྱིར་མྱ་ངན་ལས་འདས་ཚུལ་སྟོན་པར་གང་བཞེད་པའི་སངས་རྒྱས་དེ་དག་ཐམས་ཅད་ལ་
དགོས་པ་འགྲོ་བ་ཀུན་ལ་ངེས་ལེགས་ཀྱི་ལམ་སྟོན་པས་ཕུགས་སུ་ཕན་ཞིང་། མངོན་མཐོའི་
མ་སྟོན་པས་གནས་སྐབས་སུ་བདེ་བ་བསྐྱེད་པའི་ཕྱིར་རུ། དུས་བསྐལ་པ་ཆེན་པོ་ཕྱོགས་
བཅུའི་སངས་རྒྱས་ཀྱི་ཞིང་གི་རྡུལ་ཕྲ་རབ་གྱི་གྲངས་སྙེད་དུ་མྱ་ངན་ལས་མི་འདའ་བར་
བཞུགས་པར་ཡང་། བདག་གིས་ལུས་དཔག་ཏུ་མེད་པར་སྤྲུལ་ཞིང་ཐལ་མོ་རབ་ཏུ་སྦྱར་
ནས་གསོལ་བ་གདབ་པར་བགྱིའོ། །
བདུན་པ་དགེ་བ་བསྔོ་བ་ནི། ཕྱག་འཚལ་བ་དང་ཞེས་སོགས་ཚིགས་བཅད་གཅིག་
སྟེ། གོང་དུ་བཤད་པའི་སྒོ་གསུམ་གུས་པས་ཕྱག་འཚལ་བ་དང་། བླ་ན་ཡོད་མེད་ཀྱིས་
མཆོད་པས་མཆོད་ཅིང་། སྟོབས་བཞིས་སྡིག་པ་བཤགས་པ་དང་། གང་ཟག་ལྔའི་དགེ་བ་
༤6ལ



ཡན་ལག་བདུན་པའི་རྣམ་བཤད་ཕན་བདེའི་ལམ་སྟོན།
ལ་རྗེས་སུ་ཡི་རང་བ་དང་། ཆོས་ཀྱི་འཁོར་ལོ་བསྐོར་བར་བསྐུལ་ཞིང་། མྱ་ངན་ལས་མི་
འདའ་བར་བཞུགས་སུ་གསོལ་བ་ཡི་དགེ་བས་མཚོན་ནས་བདག་དང་གཞན་གྱིས་དགེ་བ་
ཅུང་ཟད་ཙམ་ནས་ཤིན་ཏུ་ཆེན་པོའི་བར། གང་དང་ཅི་བསགས་པ་ཐམས་ཅད། བདག་
གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཐོབ་པར་བྱ་བའི་ཕྱིར་དུ་
འདུན་པ་དྲག་པོས་བསྔོ་བར་བགྱིའོ། །
དེ་ལྟན་ཡན་ལག་བདུན་པོ་དེ་བསྡུ་ན། བསག་པ་དང་སྦྱང་བ་དང་སྤེལ་ཞིང་མི་ཟད་
པར་བྱེད་པའི་ཕུང་པོ་གསུམ་དུ་འདུའོ། །ལམ་རིམ་ཆེན་མོ་ལས། ཡན་ལག་བདུན་པའི་
ཚིག་དོན་བཤད་ཟིན་པའི་མཇུག་ཏུ། དེ་ལྟར་ཚིག་དེ་དག་གི་དོན་གོ་བར་བྱས་ལ། ཡིད་
གཞན་དུ་མ་ཡེངས་པར་དལ་བུས་ཇི་སྐད་བསྟན་པ་བཞིན་དུ་བྱས་ན། བསོད་ནམས་ཀྱི་
ཕུང་པོ་དཔག་ཏུ་མེད་པ་འཛིན་ནོ། །ཞེས་དང་པོར་ཚིག་ཟིན་ཅིང་དོན་གོ་བ་ཞིག་དང་། དེ་
ནས་ཡན་ལག་བདུན་པ་ནམ་བྱེད་རེས་ཀྱིས་ཚིག་དལ་བུས་ཁ་ཏོན་བགྱིད་ཅིང་སེམས་མ་
ཡེངས་པར་ཚིག་དོན་གཞུང་ལས་འབྱུང་བ་ལྟར་བསྒོམས་ན་ཚར་རེ་རེ་ལ་ཡང་བསོད་
ནམས་དཔག་ཏུ་མེད་པ་འབྱུང་བར་གསུངས་པ་འདི་ལ་ནུས་པ་ཅི་ཡོད་ཀྱིས་འབད་ནས་
དལ་པའི་རྟེན་ལ་སྙིང་པོ་དམ་པ་བླང་བར་བྱའོ། །
སྨྲས་པ། རྣམ་འདྲེན་ཉི་མའི་གཉེན་གྱི་གསུང་གསང་བཅུད། །འཕགས་པ་སྡོང་པོ་
བཀོད་པའི་མདོ་སྡེ་ལས། །འབྱུང་བའི་མཆོག་དམན་ཡོངས་ཀྱི་ཉམས་ལེན་སྡོམས། །
བསགས་སྦྱང་གནད་བསྡུས་ཡན་ལག་བདུན་པའི་དོན། །ཀླུ་སྒྲུབ་ཕྱོགས་གླང་རྒྱན་བཟང་
ཤཱཀྱའི་བཤེས། །གཙང་ཆུང་ཆོས་གྲགས་སྒྲོལ་བའི་མགོན་པོ་དང༌། །ཡབ་རྗེ་རྒྱལ་བ་
གཉིས་པ་ལ་སོགས་པའི། །རྒྱལ་བོད་མཁས་པའི་གཞུང་མང་བལྟས་ནས་སྦྱར། །དེ་ལས་
བྱུང་བའི་དགེ་ཚོགས་པཀྵའི་ཀླུང་། །ལེགས་སྦྱར་ཆུ་ཕྲན་སྟོང་དང་ལྷན་ཅིག་ཏུ། །རྣམ་
ལ7ལ



：
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མཁྱེན་རིན་ཆེན་འབྱུང་བའི་གནས་ཕྱིན་ནས། །མཁའ་མཉམ་འགྲོ་བའི་གསོས་སུ་འགྱུར་
བར་ཤོག །
ཅེས་བཟང་སྤྱོད་སྨོན་ལམ་ལས་འབྱུང་བའི་ཡན་ལག་བདུན་པའི་དོན་རྣམ་པར་
བཤད་པ་ཕན་བདེའི་ལམ་སྟོན་ཞེས་བྱ་བ་འདི་ཡང་སྡོམ་བརྩོན་ཆོས་ཀྱི་སྤྱན་ལྡན་ཞབས་
དྲུང་བློ་བཟང་ཆོས་འཕེལ་ནས་བསྐུལ་ངོར། ཤཱཀྱའི་དགེ་སློང་དྷརྨ་བྷ་དྲས་མྱོས་ལྡན་གྱི་
ལོའི་སྣོན་ཟླ་བའི་ཡར་ཚེས་བཟང་པོར་དངུལ་ཆུའི་རི་ཕུག་ཏུ་བྲིས། །
~8~



༄༅། །བཟང་པོ་སྤྱོད་པའི་ཆོ་གའི་སྒོ་ནས་འཆི་བ་སླུ་བའི་གདམས་ངག་
གསལ་བྱེད་དང་བཅས་པ་བཞུགས་སོ།།
འཇམ་དབྱངས་མཁྱེན་བརྩེའི་དབང་པོ།
བླ་མ་རྣམས་ལ་ཕྱག་འཚལ་ལོ། །བཟང་པོ་སྤྱོད་པའི་ཆོ་གས་འཆི་བ་སླུ་བའི་
གདམས་ངག་ནི། གནས་ཁང་དབེན་པ་ལེགས་པར་བསྟར་ལ། བླ་རེ་ཟེ་བ་དང་། རྟེན་
དགྲམ་པ་དང་། མཎྜལ་དང་མཆོད་པ་བཤམ། ཁྱད་པར་དུ་མཆོད་པ་རྣམ་པ་ལྔ་པོ་ཚང་བ་ཉི་
ཤུ་རྩ་གཅིག་གམ། བརྒྱ་རྩ་བརྒྱད་བཤམ། གཏོར་མ་བཟང་བ་གཉིས་བཤམ། དེ་ནས་དགེ་
སློང་བཞི་སྤྱན་དྲངས་ཏེ་བསྙེན་བཀུར་འབྱོར་ཚད་བྱས་ལ། དེ་རྣམས་ཀྱིས་ལྟུང་བ་བཤགས་
བསྡམས་དང་། བྱིན་གྱིས་བརླབས་པ་བྱས་ཏེ། དེའི་རྗེས་ལ་རྟེན་ལ་ཕྱོགས་པར་སྟན་ལ་
འདུག་ནས་ཆོ་ག་མཁན་པོ་དང་། དགེ་སློང་དེ་དག་གིས་སེམས་ཅན་ལ་བྱམས་སྙིང་རྗེ་དང་
བྱང་ཆུབ་ཀྱི་སེམས་གསལ་བར་བསྒོམས་ལ། རང་ངམ་གཞན་ཆེད་དུ་བྱ་བའི་དོན་ལ་
དམིགས་ཏེ། ཐོག་མར་གཏོར་མ་གཅིག་ཆོས་སྐྱོང་རྣམས་ལ་ཕུལ་ལ་བར་ཆད་མི་འབྱུང་
ཞིང་བསམ་པ་འགྲུབ་པར་བྱིན་གྱིས་བརླབ་ཏུ་གསོལ་ཞེས་གསོལ་བ་གདབ། གཏོར་མ་
གཅིག་འབྱུང་པོ་ཐམས་ཅད་ལ་དབུལ། དེ་ནས་དཀོན་མཆོག་སྤྱི་ལ་བཤམས་པའི་མཆོད་
ལ9༤



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པ་ཕུལ་ལ་སྡིག་པ་བཤགས་པ་ལ་སོགས་པ་བྱ། མེ་ཏོག་གཏོར་བ་དང་བཅས་ཏེ་གསོལ་བ་
དྲག་ཏུ་གདབ་བོ། །
དེ་ནས་དགེ་སློང་བཞིས་དཔེ་དག་པ་ལ་གསུང་རྒྱུན་མི་འཆད་དུ་ཉི་ཤུ་རྩ་གཅིག་གམ་
བརྒྱ་རྩ་བརྒྱད་འདོན། ཚར་རེ་ཐོན་པ་དང་ཆོ་ག་མཁན་པོས་མཆོད་པ་ཚར་རེ་ཕུལ་ལ་ངག་
དང་ཡིད་ཀྱིས་ཕྱག་བྱས་ཏེ་ཆེ་གེ་མོའི་དུས་མ་ཡིན་པར་འཆི་བ་བཟློག་ཏུ་གསོལ་ཞེས་མེ་
ཏོག་དང་བཅས་པའི་གསོལ་བ་ལན་གསུམ་གསུམ་གདབ་བོ། །ཐམས་ཅད་ཐོན་ནས་
མཇུག་ཏུ་དགེ་བ་བསྔོས་ལ། སྨོན་ལམ་དང་བཀྲ་ཤིས་བརྗོད་དོ། །དགེ་སློང་རྣམས་ལ་ཡང་
སྨན་ལ་སོགས་པའི་བསྙེན་བཀུར་དང་མེ་ཏོག་ཀྱང་དབུལ། གཏོར་མ་གཉིས་དང་པོར་བྱིན་
གྱིས་བརླབས་ལ་འཛིན་གཏོར་བྱས་ཏེ་མཇུག་ཏུ་བཏང་ངོ་། །འདི་ནི་འཆི་བ་སླུ་བའི་མན་
ངག་དམ་པ་ཡིན་གསུངས། བཟང་པོ་སྤྱོད་པའི་འཆི་བ་སླུ་བའི་ཆོ་ག་སྐྱེར་སྒང་པ་ལས་
བརྒྱུད་པའོ།། །།
བཟང་པོ་སྤྱོད་པའི་སྨོན་ལམ་ལ་བརྟེན་ནས་འཆི་བ་བསླུ་བའི་གདམས་ངག་གསལ་
བར་བཀོད་པ་རིང་འཚོའི་དཔལ་སྟེར་ཅེས་བྱ་བ་བཞུགས་སོ། །ན་མོ་གུ་རུ་བྷྱ། བཅོམ་
ལྡན་ཚེ་མཐའ་ཡས་པ་དང་། །དབྱེར་མེད་བླ་མ་ལ་བཏུད་ནས། །བཟང་པོ་སྤྱོད་པ་ལ་བརྟེན་
པའི། །འཆི་བ་སླུ་བའི་ཆོ་ག་བཤད། །
འདི་ལ་གསུམ། སྦྱོར་བ། དངོས་གཞི། རྗེས་སོ། །དང་པོ་ནི། གནས་ཁང་དབེན་
ཞིང་ཡིད་དང་མཐུན་པར་བྱི་དོར་ལེགས་པར་བྱས་ཏེ་བླ་བྲེ་ལ་སོགས་པའི་བཀོད་པས་
མཛེས་པར། སྐུ་གསུང་ཐུགས་ཀྱི་རྟེན་ཇི་ལྟར་རིགས་པའི་མདུན་དུ་སྟེགས་ཀྱི་ཁར་མཆོད་
པའི་མཎྜལ་དང་། མཆོད་པ་སྣ་ལྔ་བརྒྱ་རྩ་བརྒྱད་དམ། མ་འབྱོར་ན་ཉེར་གཅིག་དང་། ཟླུམ་
གཏོར་ཆེ་བ་གཉིས་བཅས་བཤམ། དེ་ནས་ཆོ་ག་མཁན་པོ་གཅིག་དང་། སྨོན་ལམ་གདབ་
༤10ལ



བཟང་པོ་སྤྱོད་པའི་ཆོ་གའི་སྒོ་ནས་འཆི་བ་སླུ་བའི་གདམས་ངག་གསལ་བྱེད་དང་བཅས་པ།
མཁན་གྱི་དགེ་སློང་བཞི་པཅས་ལྔ་འཚོགས་པས། གྲུབ་ན་ལྟུང་བ་བྱིན་རླབས་གསོ་སྦྱོང་
ལྟར་བྱ་བའམ། མ་ནུས་ན་ལྟུང་བ་བཤགས་པ་ལན་གསུམ་གྱིས་རང་རྒྱུད་ཀྱི་ལྟུང་བ་
བཤགས་པར་འོས་པོ་རྣམས་བཤགས། བསྡམ་པར་འོས་པ་རྣམས་བསྡམ། བྱིན་གྱིས་
བརླབ་པར་འོས་པ་རྣམས་བྱིན་གྱིས་བརླབས་པའི་འདུན་པ་བྱའོ། །
གཉིས་པ་དངོས་གཞི་ནི། ཆོ་ག་མཁན་པོ་དང༌། སྨོན་ལམ་གདབ་མཁན་གྱི་དགེ་
སློང་བཅས་ཐམས་ཅད་མགྲིན་གཅིག་ཏུ། མདུན་གྱི་ནམ་མཁར་སྐྱབས་ཡུལ་རྣམས་མངོན་
སུམ་ལྟ་བུར་བཞུགས་པའི་མོས་པས་སྐྱབས་འགྲོ་རྒྱས་པར་བྱ་བའམ། བསྡུ་ན། སངས་
རྒྱས་ཆོས་དང་ཚོགས་ཀྱི་མཆོག་རྣམས་ལ། ཞེས་སོགས་ལན་ཇི་ལྟར་རིགས་པའི་རྗེས།
ཆེད་དུ་བྱ་བའི་སྦྱིན་བདག་དེ་ཉིད་ཀྱིས་མཚོན་མཁའ་ཁྱབ་ཀྱི་སེམས་ཅན་ཐམས་ཅད་
དམིགས་ཡུལ་དུ་བྱས་ཏེ། མར་ཤེས། དྲིན་དྲན། དྲིན་བཟོ། ཡིད་འོང་གི་བྱམས་པ། སྙིང་
རྗེ། ལྷག་བསམ། བྱང་ཆུབ་ཀྱི་སེམས་ཏེ་རྒྱུ་འབྲས་མན་ངག་བདུན་ཚུལ་བཞིན་དུ་ཡིད་ལ་
བྱས་ནས། སེམས་ཅན་ཐམས་ཅད་གནས་སྐབས་དུས་མ་ཡིན་པའི་འཆི་བའི་འཇིགས་པ་
ཐམས་ཅད་ཞི་བ་དང་། མཐར་ཐུག་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་
ཆེད་དུ་འཕགས་པ་བཟང་པོ་སྤྱོད་པའི་སྨོན་ལམ་ལ་བརྟེན་ནས་འཆི་བ་སླུ་བའི་གདམས་པ་
ཉམས་སུ་བླང་བར་བགྱིའོ། །སྙམ་དུ་སེམས་བསྐྱེད་ནས།
གནས་དང་ཡོ་བྱད་བྱིན་གྱིས་བརླབས་པ་ནི། དཀོན་མཆོག་གསུམ་གྱི་བདེན་པ་
དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱི་རླབས་དང་། ཚོགས་
གཉིས་ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རང་བཞིན་རྣམ་
པར་དག་ཅིང་བསམ་གྱིས་མི་ཁྱབ་པའི་སྟོབས་ཀྱིས། དེང་འདིར་ཁོར་ཡུག་གི་ས་གཞི་འདི་
དག་བདེ་བ་ཅན་གྱི་ཞིང་གི་བཀོད་པ་ལྟ་བུ་ཕུན་སུམ་ཚོགས་པའི་རྒྱན་ཐམས་ཅད་ཀྱིས་རྣམ་
ལ11ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པར་བརྒྱན་པ་མཛེས་ཤིང་ཡིད་དུ་འོང་བར་གྱུར་པའི་དབུས་སུ། མཆོད་རྫས་རྣམས་
འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་ཕུང་ལྟ་བུ་
བསམ་གྱིས་མི་ཁྱབ་པ་རྒྱུ་འཇིག་རྟེན་དང་འཇིག་རྟེན་ལས་འདས་པའི་དགེ་བ་ལས་གྲུབ་པ།
ངོ་བོ་བཟང་ཞིང་གཙང་བ། ཡུལ་ནམ་མཁའི་མཐའ་ཁྱབ་པ། དུས་འཁོར་བ་ཇི་སྲིད་མ་
སྟོངས་ཀྱི་བར་དུ་རྒྱུན་མི་འཆད་པར། སྐྱབས་གནས་དཀོན་མཆོག་རྒྱ་མཚོའི་སྤྱན་ལམ་དུ་
འབྱུང་ཞིང་རྒྱས་པ་དང་། མཆོད་སྦྱིན་གྱི་གཏོར་མ་འདོད་པའི་ཡོན་ཏན་ལྔ་དང་ལྡན་པའི་
ཞལ་ཟས་དངས་ཤིང་ཐོགས་པ་མེད་པ་ནམ་མཁའ་དང་མཉམ་པ། མགྲོན་རྣམས་ཟག་པ་
མེད་པའི་བདེ་བ་ཁྱད་པར་ཅན་སྐྱེད་པར་གྱུར་ཅིག །ཅེས་དང་། སྤྲོ་ན། མཆོད་པའི་སྤྲིན་གྱི་
གཟུངས་ལན་གསུམ་དང་བཅས་པས་བྱིན་གྱིས་བརླབས།
རང་གི་སྙིང་ག་ནས་འོད་ཟེར་འཕྲོས་པས་བླ་མ་རྒྱལ་བ་སྲས་དང་བཅས་པ་ཨོཾ་བཛྲ་
ས་མཱ་
ཛས་ཚོགས་ཞིང་མཁའ་ཁྱབ་ཏུ་སད་པ་རྟེན་དང་དབྱེར་མེད་དུ་བཞུགས་པར་མོས་ལ།
རྒྱས་པར་སྤྲོ་ན་ངོར་ཆེན་རྡོ་རྗེ་འཆང་ཆེན་པོས་མཛད་པའི་ཡན་ལག་བདུན་པའི་ཆོ་ག་
བསོད་ནམས་རབ་རྒྱས་ལྟར་རམ། དེ་ཙམ་མི་ནུས་ན། ཇི་སྙེད་སུ་དག་སོགས་ནས། བདེ་
བར་གཤེགས་པ་ཐམས་ཅད་བདག་གིས་བསྟོད། །ཅེས་པའི་བར་དང་། སངས་རྒྱས་ཐམས་
ཅད་འདུས་པའི་སྐུ། །ཞེས་སོགས་དང་། མགོན་པོ་ཐུགས་རྗེ་ཆེ་ལྡན་པ་སོགས་དང་། ཕྱག་
བྱར་འོས་པ་ཐམས་ཅད་ལ། །ཞེས་སོགས་ཀྱིས་ཕྱག་འཚལ། མེ་ཏོག་དམ་པ་ཕྲེང་བ་དམ་
པ་དང་སོགས་ནས། རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །ཞེས་པའི་བར་དང་།
མཆོད་པའི་སྤྲིན་གྱི་གཟུངས་དང་བཅས་མཆོད་པ་འབུལ། མཎྜལ་ཚོམ་བུ་བདུན་མ་དང་།
སོ་བདུན་མ་གང་རིགས་ཚར་གྲངས་ཇི་ལྟར་ནུས་པ་བྱ། དེ་ནས། འདོད་ཆགས་ཞེ་སྡང་གཏི་
མུག་དབང་གིས་ནི། །ཞེས་སོགས་ཡན་ལག་ལྷག་མ་རྣམས་བཟང་སྤྱོད་ལྟར་བགྱིས་པའི་
ལ12



བཟང་པོ་སྤྱོད་པའི་ཆོ་གའི་སྒོ་ནས་འཆི་བ་སླུ་བའི་གདམས་ངག་གསལ་བྱེད་དང་བཅས་པ།
མཐར། ཐལ་མོ་སྦྱར་བས་བཏུད་དེ།
ཕྱོགས་བཅུ་དུས་གསུམ་གྱི་བླ་མ་ཡི་དམ་སངས་རྒྱས་དང་བྱང་ཆུབ་སེམས་དཔའི་
ཚོགས་དང་བཅས་པ་རྣམས་བདག་ལ་དགོངས་སུ་གསོལ། ཁྱེད་རྣམས་ལ་མཁྱེན་པའི་ཡེ་
ཤེས། བརྩེ་བའི་ཐུགས་རྗེ། མཛད་པའི་ཕྲིན་ལས་བསམ་གྱིས་མི་ཁྱབ་པ་མངའ་བ་ལགས་
པས། སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པ། བླ་མ་བདེ་བར་གཤེགས་པ་
རྣམས་ཀྱི་ཐུགས་ཀྱི་དགོངས་པ་རྫོགས་པ། ད་ལྟར་ཞལ་བཞུགས་པའི་བསྟན་འཛིན་གྱི་
སྐྱེས་བུ་དམ་པ་རྣམས་སྐུ་ཁམས་བཟང་ཞིང་སྐུ་ཚེ་རིང་བ་དང་རྣམ་པར་དཀར་བའི་ཕྲིན་
ལས་ཕྱོགས་བཅུར་རྒྱས་པ། སེམས་ཅན་རྣམས་བདེ་སྐྱིད་ཀྱི་དཔལ་ཕུན་སུམ་ཚོགས་པ་
རྫོགས་ལྡན་དུས་ཀྱི་འབྱོར་པ་ལྟར་རྒྱས་པ་དང་། ཁྱད་པར་དུ་བདག་ཅག་དཔོན་སློབ་ཡོན་
མཆོད་སྦྱིན་པའི་བདག་པོ་འཁོར་དང་བཅས་པའི་དུས་མ་ཡིན་པའི་འཆི་བའི་འཇིགས་པ་
མཐའ་དག་ཞི་ཞིང་། ཚེ་བསོད་དཔལ་འབྱོར་ཡེ་ཤེས་ཡོན་ཏན་ཐམས་ཅད་གོང་ནས་གོང་དུ་
འཕེལ་ཞིང་རྒྱས་ཏེ་ཇི་ལྟར་བསམ་པའི་དོན་ཐམས་ཅད་ཆོས་དང་མཐུན་པར་ཡིད་བཞིན་དུ་
འགྲུབ་པར་བྱིན་གྱིས་བརླབ་ཏུ་གསོལ། ཞེས་གསོལ་བ་གདབ་ཅིང་རྟེན་ལ་མེ་ཏོག་འཐོར།
དེ་ནས་སྨོན་ལམ་གདབ་མཁན་རྣམས་ཀྱིས་བཟང་པོ་སྤྱོད་པའི་སྨོན་ལམ་གསལ་དག་སྙན་
གསུམ་དང་ལྡན་པས་འདོན་ཅིང་། གུང་ཚིགས་ཀྱི་བྱ་བ་སོགས་ཀྱང་རེས་མོས་ཀྱིས་གསུང་
རྒྱུན་མི་འཆད་པར་ཚར་བརྒྱ་རྩ་བརྒྱད་དམ། ཉི་ཤུ་རྩ་གཅིག་ཚང་བར་བྱ། ཆོ་ག་མཁན་པོས་
དེའི་བར་དུ་ཡན་ལག་བདུན་པ་སྔར་བཞིན་གྲངས་གསོག་ཅིང་། སྨོན་ལམ་ཚར་རེ་སོང་བ་
དང་བསྟུན་སྔར་བཞིན་གསོལ་བ་ལན་གསུམ་རེ་གདབ་ཅིང་མེ་ཏོག་འཐོར་རོ། །
གསུམ་པ་རྗེས་ནི། སྨོན་ལམ་གྱི་གྲངས་རྫོགས་པ་ན། ཐམས་ཅད་མགྲིན་གཅིག་ཏུ་
གཏང་རག་གི་སླད་སྔར་བཞིན་ཡན་ལག་བདུན་པ་དང་། སྔར་བྱིན་གྱིས་བརླབས་པའི་
ལ13ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཏོར་མ་དང་པོ་ཕྱོགས་སྐྱོང་དང་། གཉིས་པ་འབྱུང་པོ་ལ། བདག་མེད་པའི་རྣལ་འབྱོར་
དྲན་པའི་ངང་མགྲོན་དགུག་པ་སོགས་ཆ་གསུམ་ལྟར་བྱས་ནས་བཏང་བའམ། བསྡུ་ན་
ཕྱོགས་སྐྱོང་ལ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཨཱ་ཀརྨ་ཡ་ཛས་མགྲོན་དགུག །ཨོཾ་
ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ན་མསརྦ་ཏ་ཐཱ་ག་ཏེ་བྷོ་བི་ཤྭ་སོགས་ལན་གསུམ་གྱིས་
བསྔོ། ཕྱོགས་སྐྱོང་འཁོར་དང་བཅས་པ་རྣམས། །མཆོད་སྦྱིན་གཏོར་མ་འདི་བཞེས་ལ། །
སོགས་ཀྱིས་ཕྲིན་ལས་བཅོལ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་གཙྪས་གཤེགས་སུ་
གསོལ།
འབྱུང་པོ་ལ། ༀ་མ་ཧཱ་བྷཱུ་ཏ་ས་པ་རི་ཝཱ་ར་ཨཱ་ཀཎ་ཡ་ཛས་མགྲོན་དགུག །ཨོཾ་མ་ཧཱ་
བྷུ་ཏ་ས་པ་རི་ཝཱ་ར་ན་མསྶརྦ་ཏ་ཐཱ་ག་ཏ་སོགས་ལན་གསུམ་གྱིས་བསྔོ། འཇིག་རྟེན་པ་ཡི་
འབྱུང་པོ་རྣམས། །མཆོད་སྦྱིན་གཏོར་མ་འདི་སྣོམས་ལ། །ཆོས་དོན་བདེན་པ་ལ་གནས་
ཤིང་། །ཞི་ཞིང་དུལ་བའི་སེམས་སུ་མཛོད། །བདག་ཅག་བྱང་ཆུབ་མ་ཐོབ་བར། །གེགས་
མེད་བར་ཆད་མེད་པ་དང་། །དམ་ཚིག་གནས་ལ་གནས་མཛོད་ལ། །བྱང་ཆུབ་སྒྲུབ་པའི་
གྲོགས་ཀྱང་མཛོད། །ཅེས་ཕྲིན་ལས་བཅོལ། མཧཱ་བྷཱུ་ཏ་ས་པ་རི་ཝཱ་ར་གཙྪས་གཤེགས་སུ་
གསོལ།
དེ་ནས། ཚོགས་ཞིང་རྣམས་ཀྱི་སྤྱན་སྔར། མ་འབྱོར་པ་དང་སོགས་ཀྱིས་ནོངས་པ་
བཤགས། འདིར་ནི་གཟུགས་དང་ལྷན་ཅིག་ཏུ། །སོགས་ཀྱིས་བརྟན་བཞུགས་བྱ། སླར་ཡང་
ཡན་ལག་བདུན་པ་དང་བཅས་པའི་བཟང་སྤྱོད་སྨོན་ལམ་ཚར་གཅིག་གི་མཐར། དཀོན་
མཆོག་གསུམ་གྱི་བདེན་པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་
བྱིན་གྱི་རླབས་དང་། ཚོགས་གཉིས་ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་
དབྱིངས་རང་བཞིན་རྣམ་པར་དག་ཅིང་བསམ་གྱིས་མི་ཁྱབ་པའི་སྟོབས་དང་། ཁྱད་པར་དུ་
ལ14ལ



བཟང་པོ་སྤྱོད་པའི་ཆོ་གའི་སྒོ་ནས་འཆི་བ་སླུ་བའི་གདམས་ངག་གསལ་བྱེད་དང་བཅས་པ།
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་ཡིད་ལ་དྲན་ཞིང་ཚིག་ཁ་ཏོན་དུ་
བགྱིས་པའི་མཐུ་དང་ནུས་པ་ལ་བརྟེན་ནས། བདག་ཅག་དཔོན་སློབ་ཡོན་མཆོད་རྒྱུ་སྦྱོར་བ་
འཁོར་དང་བཅས་པའི་དུས་མ་ཡིན་པའི་འཆི་བའི་འཇིགས་པ་བག་ཆགས་དང་བཅས་པ་
མཐའ་དག་ཞི་ཞིང་ཕྱིར་བཟློག་པ་དང་། ཚེ་བསོད་དཔལ་འབྱོར་ཡེ་ཤེས་ཡོན་ཏན་ཐམ
ཅད་གོང་ནས་གོང་དུ་འཕེལ་ཞིང་རྒྱས་ཏེ། ཆོས་དང་མཐུན་པའི་དོན་ཐམས་ཅད་ཡིད་
བཞིན་དུ་འགྲུབ་པར་གྱུར་ཅིག ། ཅེས་དགེ་བ་བསྔོ་ཞིང་སྨོན་ལམ་གདབ། སྟོན་མཆོག་
དམ་པ་སོགས་ཤིས་པ་བརྗོད་པའི་ཚིགས་སུ་བཅད་པས་མཐའ་བརྒྱན། སྦྱིན་པའི་བདག་
པོས་ཀྱང་དགེ་སློང་རྣམས་ལ་སྨན་ལ་སོགས་པའི་བསྙེན་བཀུར་བ་དང་མེ་ཏོག་ཀྱང་དབུལ་
བར་བྱའོ། །
དེ་ལྟར་བགྱིས་པས། གནས་སྐབས་དུས་མ་ཡིན་པའི་འཆི་བའི་འཇིགས་པ་ཐམས་
ཅད་ལས་གྲོལ་ཞིང་། ཚེ་བསོད་དཔལ་འབྱོར་རྒྱས་པ་དང་། ཕྱི་མ་དག་པའི་ཞིང་ཁམས་
བདེ་བ་ཅན་དུ་དབུགས་འབྱིན་པར་འགྱུར་བ་སོགས་ཕན་ཡོན་བསམ་གྱིས་མི་ཁྱབ་པ་ཉིད་
དོ། །འཆི་བ་སླུ་བའི་ཆོ་ག་ནི། །རིང་འཚོའི་དཔལ་སྟེར་འདི་བགྱིས་པས། །འགྲོ་ཀུན་ཚེ་དང་
ཡེ་ཤེས་ཀྱི། །སྣང་བ་དམ་པས་མཛེས་གྱུར་ཅིག །ཅེས་པའང་མཆིམས་སྟོན་ཐམས་ཅད་
མཁྱེན་པ་ནམ་མཁའ་གྲགས་ཀྱི་ཞལ་སྔ་ནས་ཀྱི་གསུང་རབ་ཇི་ལྟ་བ་ལ། སྐབས་སུ་བབས་
པའི་ངག་འདོན་གྱི་མཚམས་སྦྱོར་ཅུང་ཟད་དང་བཅས་ཏེ་འཇུག་བདེ་སྙིང་པོར་དྲིལ་བ་འདི་ཡང་།
ཤཱཀྱའི་དགེ་སློངམཉྫགྷོཥསསྦྱར་བ་སརྦདཱ་མངྒ་ལཾ་བྷ་བ་ཏུ།། །།
ལ15ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་བོའི་
དོན་འགྲེལ་སྐལ་བཟང་རེ་བ་ཀུན་སྐོང་
ཞེས་བྱ་བ་བཞུགས་སོ། །
ལྷ་མོ་གསེར་ཁྲི་བློ་བཟང་རྒྱལ་མཚན་སེངྒེ།
མཉམ་མེད་སྟོན་མཆོག་ཤཱཀྱའི་རྒྱལ་བོ་དང་། །རྒྱུ་ཆེན་སྤྱོད་པའི་མཛོད་འཛིན་མི་
ཕམ་མགོན། །ཟབ་མོ་ལྟ་བའི་མངའ་བདག་འཇམ་དཔལ་དབྱངས། །ཡོངས་འཛིན་བརྒྱུད་
པར་བཅས་ལ་གུས་ཕྱག་འཚལ། །རྒྱལ་སྲས་ཀུན་བཟང་ཞལ་ལུང་བདུད་རྩིའི་བཅུད། །
ནོར་བཟང་ཐུགས་ཀྱི་བུམ་པར་ལེགས་འཁྱིལ་བའི། །རླབས་ཆེན་སྨོན་ལམ་ཟབ་དོན་ཆ་
ཤས་ཙམ། །སྐལ་བཟང་ལེགས་བྲིས་དགའ་སྟོན་སྤེལ་བར་བྱ། །
འདིར་རྒྱལ་སྲས་བདག་ཉིད་ཆེན་པོ་གཞོན་ནུ་ནོར་བཟང་གིས་ཐོག་མ་འཇམ་
དབྱངས་ནས་ཐ་མ་ཀུན་བཟང་གི་བར་བཤེས་གཉེན་བརྒྱ་བསྟེན་པ་ལས་ཀུན་ཏུ་བཟང་
པོས་ནོར་བཟང་ལ་བདག་པས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེས་ཀུན་
ནས་བསླངས་ཏེ་རླབས་ཆེན་སྨོན་ལམ་གྱི་གནད་མཐའ་དག་མ་ཚང་བ་མེད་པར་བསྡུས་ཏེ་
གསུངས་པ་འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་བོའི་ཚིག་དོན་ཅུང་ཟད་
༤16



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
འགྲེལ་བ་ལ། མཚན་གྱི་དོན། འགྱུར་གྱི་ཕྱགདགོས་འབྲེལ་བཤད་པ། གཞུང་དངོས་ཀྱི་
དོན་ཏོ། །དང་པོ་ནི་འདུལ་བ་མེ་ཏོག་འཕྲེང་རྒྱུད་ལས། མཉན་ཡོད་གནས་བཅས་ཙམ་
ཀ །ཝ་ར་ཎཱ་སི་ཡངས་པ་ཅན། །རྒྱལ་པོའི་ཁབ་དང་དྲུག་པོ་སྟེ། །འདི་དག་གྲོང་ཁྱེར་ཆེན་
པོར་གྲགས། །ཞེས་པ་ལྟར་གྲོང་ཁྱེར་ཆེན་པོ་དྲུག་ཡོད་པའི་ས་ཕྱོགས་དེ་ལ་རྒྱ་གར་དུ་
བཏགས་པ་ཡིན་ཅིང་། རྒྱ་གར་ཞེས་པའི་དོན་ཡང་བཤད་ཚུལ་མང་དུ་མཆིས་མོད་ཀྱང་རྒྱ་
དཀར་ནག་གཉིས་ལས་འཕགས་ཡུལ་པ་རྒྱ་དཀར་པོ་ཞེས་བཏགས་པ་མཁས་པ་འགའ་
ཞིག་གིས་མི་འཐད་པར་བཤད་ཀྱང་
། ངེས་ཚིག་གི་བཤད་པ་འཇུག་པའི་དབང་དུ་བྱས་ན།
དཀར་ཞེས་པའི་སྔོན་འཇུག་མ་ནིང་ད་ཡིག་ཕྱིས་ཏེ་མིང་མཐའ་འདྲེན་ཚུལ་གྱི་དབང་གིས།
་མིང་གཞིའི་ཀ་རང་དང་སྡེ་བ་གཅིག་པའི་མོ་ཡིག་ཏུ་བསྒྱུར་ནས་གར་ཞེས་པ་གྲུབ་པར་ཁོ་
བོ་འཐད་པར་སེམས། ་ཡུལ་དེའི་སྐད་རིགས་ལ་སཾ་སྐྲྀ་ཏ་ལྷའི་སྐད་དང་། ཨ་བ་བྷཾ་ཤ་ཟུར་
ཆགས་པའི་སྐད་དང་། བི་ཤ་ཙི་ཤ་ཟའི་སྐད་དང་། བྲ་ཀྲྀ་ཏ་ཡུལ་མི་རང་བཞིན་པའི་སྐད་
དང་བཞི་ལས། ལེགས་སྦྱར་ལྷའི་སྐད་དུ། ཨཱརྱ་བྷ་དྲ་ཙརྱ་པྲ་ཎི་དྷཱ་ན་རཱ་ཛ་ཞེས་པ་ཡིན་ལ།
དེ་ཉིད་བོད་སྐད་དུ་བསྒྱུར་ན། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་བོ་ཞེས་བྱ་
བ་སྟེ། དེ་ཡང་བྱང་སེམས་ཀུན་བཟང་རང་གི་སྤྱོད་པས་མཚོན་རྒྱལ་སྲས་ཀྱི་སྤྱོད་པ་ཕྱིན་
དྲུག་སོགས་མཆོག་ཏུ་གྱུར་པ་རྣམས་སྨོན་པའི་ཡུལ་དུ་བྱས་ནས་སྨོན་ལམ་འདེབས་ཤིང་
སྨོན་ལམ་གཞན་ལས་མཆོག་གམ་གཙོ་བོར་གྱུར་པས་ན་རྒྱལ་བོའོ། །
གཉིས་པ་འགྱུར་གྱི་ཕྱག་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །ཞེས་པའི་དོན་ནི་སོ་སོའི་སྐྱེ་བོའི་ས་ལས་རིང་དུ་འཕགས་ཤིང་། ཉོན་མོངས་
པའི་རྩུབ་རེག་དང་བྲལ་བ། ཚོགས་གཉིས་ཀྱི་དཔལ་དང་ལྡན་ཞིང་གཞོན་ནུ་བརྒྱད་གཉིས་
བཅུ་དྲུག་ལོན་པའི་ན་ཚོད་ཅན་དུ་གྱུར་པ་ལ་ཕྱག་འཚལ་ལོ་ཞེས་པ་ལོ་ཙཱ་པ་རྣམས་ཀྱིས་
༤17ལ་



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འགྱུར་མཐར་ཕྱིན་པ་དང་བར་ཆད་ཞི་བའི་སླད་དུ་སྐྱེས་བུ་དམ་པའི་སྤྱོད་པ་དང་མཐུན་པའི་
ཡུལ་ཁྱད་པར་ཅན་ལ་བསྟོད་ཕྱག་མཛད་པའོ། །
གསུམ་པ་དགོས་འབྲེལ་ནི། བྱང་སེམས་མོས་སྤྱོད་པ་དང་། སར་གནས་ཀྱི་སེམས་
དཔའི་ཡོན་ཏན་དང་། སྤྱོད་པ་རྒྱ་མཚོ་ལྟ་བུ་རྣམས་བརྗོད་བྱ། དེ་དག་ཡིད་ཡུལ་དུ་བྱས་
ནས་སྨོན་ལམ་བཏབ་པས་ཐེག་པ་ཆེན་པོའི་རིགས་ཀྱི་ནུས་པ་བརྟས་ཤིང་འོག་ནས་འབྱུང་
བའི་སྨོན་ལམ་བཏབ་པའི་འབྲས་བུ་གནས་སྐབས་ཀྱི་དགོས་པ་དང་། མཐར་ཐུག་བླ་ན་
མེད་པའི་བྱང་ཆུབ་ཉིང་དགོས་དང་། ཉིང་དགོས་དགོས་པ་དང་འབྲེལ། དགོས་པ་བརྗོད་
བྱ་དང་འབྲེལ་བ་ནི་འབྲེལ་བའོ། །
བཞི་པ་གཞུང་དངོས་བཤད་པ་ལ་གསུམ། སྔོན་འགྲོ་ཡན་ལག་བདུན་པས་རྒྱུད་ ་
སྦྱངས་པ། དངོས་གཞི་སྨོན་ལམ་གྱི་དབྱེ་བ་རྒྱས་པར་བཤད་པ། རྗེས་སྨོན་ལམ་གྱི་ཕན་ཡོན་
བསྟན་པས་མཇུག་བསྡུ་བའོ། །དང་པོ་ལ་ལྔ། བསོད་ནམས་ཀྱི་ཚོགས་བསགས་པ། རང་
རྒྱུད་ཀྱི་སྒྲིབ་པ་སྦྱངས་པ། གཞན་རྒྱུད་ཀྱི་བསོད་ནམས་ལ་དགའ་བ་བསྒོམས་པ། རང་
གཞན་ལ་ཕན་པའི་ལྷག་བསམ་གྱིས་གསོལ་བ་བཏབ་པ། བསགས་པའི་དགེ་རྩ་རྣམས་
བྱང་ཆུབ་ཏུ་བསྔོ་བའོ། །དང་པོ་ལ་གཉིས། ཕྱག་འཚལ་བ་དང་། མཆོད་པའོ། །དང་པོ་ལ་
གཉིས། སྤྱིའི་ཕྱག་དང་བྱེ་བྲག་གི་ཕྱག་གོ། །དང་པོ་ནི་ཕྱག་བགྱི་འོ་ཞེས་བྱ་སྟེ། ཡུལ་གང་
ལ་ན་གྲངས་ཇི་སྙེད་པ་དེ་སྙེད་དེ་གྲངས་ཀྱི་སྒོ་ནས་བགྲང་བའི་ཚད་ལས་འདས་ཤིང་སངས་
རྒྱུས་སུ་དག་ཅེས་མིང་གི་སྒོ་ནས་བརྗོད་པའི་ཚད་ལས་འདས་པ་གང་དག་ཕྱོགས་བཅུའི་
འཇིག་རྟེན་གྱི་ཁམས་མུ་མེད་པ་ན་བཞུགས་པའི་སངས་རྒྱས་བཅོམ་ལྡན་འདས་དུས་
གསུམ་དུ་གཤེགས་ཤིང་། གཤེགས་བཞིན་པ་དང་། གཤེགས་པར་འགྱུར་བའི་ཇི་སྙེད་
སྟེ་མ་ལུས་པ་སུ་དག་བཞུགས་པ་མི་ཡི་སེངྒེ་སྟེ་གཅན་གཟན་གྱི་རྒྱལ་པོ་སེངྒེ་ནི་སྲོག་ཆགས་
ལ18ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
གཞན་ལ་འཇིགས་པ་དང་བག་ཚ་བ་མེད་པར་དེ་དག་ཟིལ་གྱིས་གནོན་པ་ལྟར། སངས་
རྒྱས་བཅོམ་ལྡན་འདས་རྣམས་ནི་བདུད་བཞི་ལས་རྒྱལ་ཞིང་ཚོགས་ཀྱི་ནང་དུ་མི་འཇིགས་
པ་བཞིས་འཇིགས་པ་མི་མངའ་བ་འཇིག་རྟེན་གྱི་དྲེགས་ལྡན་མཐའ་དག་ཟིལ་གྱིས་གནོན་
པའི་མིའི་སེངྒེ་ཞེས་པའི་ཐ་སྙད་སྦྱར་བ་སྟེ་རྒྱལ་བ་སྲས་དང་བཅས་པ་ཐམས་ཅད་ལ་
དམིགས་པའོ། །གང་གིས་ན་ཡུལ་ཁྱད་པར་ཅན་རྣམས་ལ་ཚོགས་བསགས་ཏེ་སྨོན་ལམ་
འདེབས་པ་པོ་བདག་གིས་སོ། །ཚུལ་ཇི་ལྟར་ན་ལུས་དང་ངག་ཡིད་དང་བས་ཕྱག་བགྱིའོ་
ཞེས་པ་སྟེ། ལུས་ཀྱིས་ཕྱག་འཚལ་བ་དང་། ངག་གིས་བསྟོད་དབྱངས་བརྗོད་པ་དང་། ཡིད་
ཀྱིས་ཡོན་ཏན་དྲན་པའི་དང་བའི་དད་པས་མཚོན་ཡིད་ཆེས་ཀྱི་དད་པ་དང་། འདོད་པའི་
དད་པས་ཀུན་ནས་བསླངས་ཏེ་ཕྱག་བགྱིའོ་ཞེས་པའོ། །
གཉིས་པ་སྒོ་གསུམ་སོ་སོ་བའི་ཕྱག་གསུམ་ལས། དང་པོ་ལུས་ཀྱི་ཕྱག་ནི། ཕྱག་
ལོ་ཞེས་དྲང་ངོ༌། །གང་ལ་ན་བདུད་བཞི་ལས་རྒྱལ་བའི་སངས་རྒྱས་བཅོམ་ལྡན་
འདས་ཐམས་ཅད་ལའོ། །ཚུལ་ཇི་ལྟར་ན་བཟང་པོ་སྤྱོད་པའི་སྨོན་ལམ་གྱི་བསམ་པའི་
སྟོབས་དག་གི་སྒོ་ནས་རྒྱལ་བ་ཐམས་ཅད་ཡིད་ཀྱིས་མདུན་ནམ་རང་གནས་སུ་མངོན་སུམ་
དུ་བཞུགས་པར་མོས་ཏེ་སྐྱབས་ཡུལ་རྣམས་ཀྱི་སྔོན་སློབ་པ་ལམ་གྱི་གནས་སྐབས་སུ་རྒྱལ་
སྲས་ཀྱི་སྤྱོད་པ་རྒྱ་མཚོ་ལྟ་བུ་བཟང་པོ་སྟེ་ཚུལ་མིན་ཡིད་བྱེད་ཀྱི་དྲི་མས་མ་སྦགས་པའི་སྨོན་
ལམ་དང་། མངོན་པར་རྫོགས་པར་སངས་རྒྱས་པའི་མཛད་པ་རླབས་པོ་ཆེ་རྣམས་ལ་དད་
པའི་སྟོབས་བསྐྱེད་པས་ཀུན་ནས་བསླངས་ཏེ། སངས་རྒྱས་ཀྱི་ཞིང་མ་ལུས་པ་དག་གི་རྡུལ་
སྙེད་ཀྱི་གྲངས་དང་མཉམ་པའི་ལུས་སྤྲུལ་ནས་ཡན་ལག་ལྔ་ས་ལ་གཏུགས་པའི་སྒོ་ནས་
གུས་པས་ཕྱག་འཚལ་བའོ། །
གཉིས་པ་ཡིད་ཀྱི་ཕྱག་ནི། རྡུལ་གཅིག་སྟེང་ན་ཞེས་སོགས་ཏེ། དོན་ནི་རྡུལ་ཕྲ་རབ་
འཚལ་ལོ་
ལ19



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཅིག་སྟེ་རེ་རེའི་སྟེང་ན་སངས་རྒྱས་ཀྱི་ཞིང་རབ་འབྱམས་ཀྱི་རྡུལ་གྱི་གྲངས་དང་མཉམ་
པའི་གཙོ་བོ་སངས་རྒྱས་རྣམས་ཀྱི་འཁོར་སངས་རྒྱས་ཀྱི་སྲས་བྱང་ཆུབ་སེམས་དཔའ་
རྣམས་ཀྱིས་བསྐོར་བའི་དབུས་ན་བཞུགས་པར་མོས་ཤིང་། རང་ཅག་བློ་དམན་པ་རྣམས་
ཀྱིས་རྡུལ་ཕྲ་རབ་ཆུང་ཤས་གཅིག་གི་གོ་སར་ཞིང་ཁམས་བགྲང་ལས་འདས་པའི་རྒྱལ་བ་
སྲས་བཅས་བཞུགས་པ་བློ་ངོར་མི་ཤོང་བ་ལྟ་བུར་འདུག་ཀྱང་། དེ་ནི་རྡུལ་ཕྲ་རབ་གཅིག་གི་
སྟེང་གི་ཆོས་ཉིད་དང་། ཞིང་གི་རྡུལ་ཇི་སྙེད་ཅིག་ཡོད་པ་ཐམས་ཅད་ཀྱི་ཆོས་ཉིད་གཉིས་ལ་
རྒྱ་ཆེ་ཆུང་གི་ཁྱད་པར་མེད་པའི་སྟོབས་ཀྱིས་ཡིན་ལ། དེ་ལྟ་བུའི་ཚུལ་གྱིས་རྒྱལ་བ་དེ་དག་
གི་རྣམ་ཀུན་གཟིགས་པའི་ཡེ་ཤེས་སྒྲིབ་བྲལ་ཆོས་ཐམས་ཅད་ཀྱི་གནས་ལུགས་སྟོང་པ་ཉིད་
དང་ཡུལ་ཡུལ་ཅན་དུ་རོ་གཅིག་ཏུ་ཞུགས་པའི་ཡེ་ཤེས་ཀྱི་རོལ་བས་ནམ་མཁས་གར་ཁྱབ་
ཏུ་ཁྱབ་པས་ན། དེ་ལྟ་བུའི་སྐུ་དང་ཞིང་གི་བཀོད་པས་ཀྱང་ཆོས་ཀྱི་དབྱིངས་ཀྱི་ཁམས་
ཐམས་ཅད་གང་བ་ལ་མོས་ཏེ་བསམ་མི་ཁྱབ་ཀྱི་ཡོན་ཏན་ལ་ཡིད་ཀྱིས་དད་པར་བྱེད་པའོ། །
གསུམ་པ་ངག་གི་ཕྱག་ནི། བསྟོད་ཅེས་པའོ། །གང་ལ་ན་བདེ་བར་གཤེགས་པ་ཞེས་
སོགས་ཀྱིས་བསྟན་ཏེ། དེའི་སྒྲ་ནི་ཐ་སྙད་ཀྱི་དབང་གིས་གསུམ་དང་
། དངོས་པོའི་དབང་
གིས་བཞི་དང་། དུས་ཀྱི་དབང་གིས་གཉིས་ལ་འཇུག་པ་ལས། ལྷག་བཅས་མ་གཏོགས་
པའི་དེ་སྒྲ་འཇུག་ཡུལ་རྣམ་གྲངས་གཞན་བརྗོད་ཤ་སྟག་ཡིན་ཅིང་། དེ་སྒྲའི་ཤུལ་དུ་སྒྲས་
ཟིན་ལ་དངོས་སུ་ཐོན་མ་ཐོན་ཇི་ལྟར་ཡང་དོན་གཞན་དྲང་དུ་ཡོད་པ་དེ་ནི་རྣམ་གྲངས་
གཞན་བརྗོད་པ་སྟེ། སྐབས་འདིའི་དེ་སྒྲ་ནི་བསྟོད་ཡུལ་གྱི་བདེ་བར་གཤེགས་པ་རྣམས་ལ་
གོ་དགོས་ཤིང་། དག་ཅེས་པ་ནི་གཉིས་ཙམ་གྱི་གྲངས་ཀྱི་ཚོད་བཟུང་བ་མིན་ཅིང་གཉིས་
ཡན་ཆད་ཀྱི་གྲངས་ཅི་ཙམ་ཡོད་པ་དང་། རྣམས་ཀྱིས་གསུམ་ཡན་ཆད་ཀྱི་གྲངས་ཅི་ཙམ་
ཡོད་པ་བསྡུ་ནུས་པས་སོ། །བསྡུས།ས་པ་ཞེས་པ་ནི་བསྟོད་ཡུལ་དེ་དག་གི་སྐུ་གསུང་ཐུགས་
-20



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
གསང་གསུམ་མི་ཟད་པ་རྒྱན་གྱི་འཁོར་ལོའི་ཡོན་ཏན་ལ་བསྔགས་པ་སྟེ། མི་ཟད་པའི་དོན་ནི།
རྒྱལ་བ་ཙོང་ཁ་པ་ཆེན་པོས། ཁྱོད་ཀྱི་སྐུ་གསུང་ཐུགས་ཀྱི་གསང་བ་ཡི། །ཚུལ་འདི་རྒྱལ་
སྲས་རང་རྒྱལ་ཉན་ཐོས་ཀྱིས། །ཅི་ཙམ་བརྟགས་ཀྱང་བློ་ཡི་ཡུལ་མིན་ན། །ཚངས་དང་
དབང་བོ་སོགས་ཀྱིས་སྨོས་ཅི་འཚལ། །ཞེས་གསུངས་པ་ལྟར། དཔེར་ན་མཁའ་ལྡིང་གི་
དབང་བོས་ནམ་མཁའི་དབྱིངས་སུ་ཅི་ཙམ་བགྲོད་ཀྱང་ནམ་ཞིག་ན་རང་གི་སྟོབས་ཟད་
པས་ལྡོག་པར་འགྱུར་གྱི་ནམ་མཁའ་ཟད་པས་ལྡོག་པར་མི་འགྱུར་བ་ལྟར། རྒྱལ་སྲས་བྱང་
ཆུབ་སེམས་དཔའ་རྣམས་དང་རང་རྒྱལ་རྣམས་དང་ཉན་ཐོས་རྣམས་ཀྱིས་ཅི་ཙམ་བརྟག་
ཅིང་དཔྱད་ཀྱང་སངས་རྒྱས་ཀྱི་གསང་བ་བསམ་གྱིས་མི་ཁྱབ་པའི་གནས་ཕྲ་ཞིང་ཕྲ་བ་
རྣམས་བློའི་ར་བ་ལས་བརྒལ་བར་འགྱུར་ན། འཇིག་རྟེན་པའི་ལྷ་དབང་པོ་དང་ཚངས་
སོགས་ཀྱིས་རོ་འཛིན་སྟོང་ཕྲག་ཏུ་སྤྲུལ་ནས་བསྐལ་བའི་བར་དུ་བརྗོད་ཀྱང་ཡོན་ཏན་གྱི་
མཐའ་ཟད་པར་མི་འགྱུར་བས་ན་མི་ཟད་པ་སྟེ། དེ་ལྟ་བུའི་ཡོན་ཏན་མང་བའི་དོན་རྒྱ་མཚོ་
སྟེ་མཐའ་ཀླས་པའི་ཆ་ཤས་ཙམ་བརྗོད་པའི་རྒྱུ་དབྱངས་ཀྱི་ཡན་ལག་ལྕེ་རྐན་སོགས་རྒྱ་
མཚོ་སྟེ་མང་པོར་སྤྲུལ་ནས་སྙན་པའི་སྒྲ་དབྱངས་ཀྱིས་རྒྱལ་བ་རྣམས་ཀྱི་ཡོན་ཏན་བརྗོད་
ཅིང་། བདེ་བར་གཤེགས་པ་སྟེ་བསྐལ་བ་མང་པོར་ཚོགས་གཉིས་ཀྱི་སྤྱོད་པ་མཐར་ཕྱིན་
པའི་ལག་རྗེས་བླ་ན་མེད་པའི་བདེ་བ་སྐུ་གསུམ་གྱི་གོ་འཕང་མཆོག་གི་སར་གཤེགས་ཟིན་
པའི་ཡུལ་ཁྱད་པར་ཅན་དེ་དག་ལ་བསྟོད་པར་བགྱི་ཞེས་པའི་དོན་ཏོ། །
གཉིས་པ་ནི་བླ་ན་ཡོད་པའི་མཆོད་པ་དང་། བླ་ན་མེད་པའི་མཆོད་པ་གཉིས། བླ་ན་
ཡོད་མེད་ཀྱི་ཁྱད་པར་ནི་བླ་ན་ཡོད་པ་སྟེ་གོང་ན་བདག་ཉིད་ཆེན་པོ་རྣམས་ཀྱི་ཏིང་ངེ་འཛིན་
གྱི་རོལ་བ་ལས་བྱུང་བའི་མཆོད་པ་མཆོག་རྣམས་ཡོད་པས་བླ་ན་ཡོད་པ་དང་མེད་པའི་ཁྱད་
པར་གྱིས་བཞག་པ་ཙམ་མོ། །དེ་ལྟར་བླ་ན་ཡོད་པའི་མཆོད་པ་ནི། མེ་ཏོག་དམ་པ་ཞེས་
21ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སོགས་ཀྱིས་བསྟན་ཏེ། ལྷ་དང་མིའི་ཡུལ་སོགས་ན་ཡོད་པའི་མེ་ཏོག་དམ་པ་སིལ་མར་
བཀྲམ་པ་དང་། འཕྲེང་བར་སྤེལ་བ་དང་། སིལ་སྙན་དང་པི་ཝཾ་དང་དུང་དང་གླིང་བུ་
སོགས་རོལ་མོའི་བྱེ་བྲག་སྣ་ཚོགས་པ་རྣམས་དང་། ཙནྡན་ལ་སོགས་པ་དྲི་ཕུན་སུམ་ཚོགས་
པའི་བྱུག་པ་དང་། གོས་དང་རིན་པོ་ཆེ་ལས་བྱས་པའི་གདུགས་མཆོག་དང་། ཉི་མ་དང་།
ཟླ་བ་དང་། ནོར་བུ་རིན་པོ་ཆེ་ལ་སོགས་པའི་མུན་སེལ་གྱི་སྣང་བ་འོད་གསལ་བའི་མར་མེ་
མཆོག་རྣམས་དང་། ཙན་དན་དཀར་དམར་དང་ཨ་ཀ་རུ་ལ་སོགས་པའི་བདུག་སྤོས་ཀྱི་
དུད་སྤྲིན་རྣམས་ཀྱིས་རྒྱལ་བ་དེ་དག་ལ་མཆོད་པར་བགྱིད་ཅིང་། གཞན་ཡང་ལྷ་དང་མིའི་
གོས་མཆོག་གི་ན་བཟའ་དམ་པ་རྣམས་དང་། སྐུ་ལུས་ལ་བྱུག་པའི་ཙན་དན་ག་བུར་ལ་
སོགས་པར་སྦྱར་བའི་བྱུག་པའི་དྲི་ཆུ་མཆོག་དང་། ག་བུར་ལ་སོགས་པའི་ཕྱེ་མ་ཐུམ་པོར་
བྱས་པའི་ཕུར་མ་རྒྱ་དང་རྔམས་རི་རབ་ལྟར་སྤུངས་པ་དང་། དེ་དག་ཐམས་ཅད་ཀྱང་ངོ་
མཚར་བའི་བཀོད་པ་ཁྱད་པར་དུ་འཕགས་པ་མཆོག་རྣམས་ཀྱིས་མཆོད་ཡུལ་རྒྱལ་བ་དེ་
རྣམས་ལ་མཆོད་པར་བགྱིའོ་ཞེས་པའོ། །
གཉིས་པ་བླ་ན་མེད་པའི་མཆོད་པ་ནི། མཆོད་པ་གང་རྣམས་ཞེས་སོགས་ཀྱིས་
བསྟན་ཏེ། རྫུ་འཕྲུལ་དང་ཏིང་ངེ་འཛིན་གྱི་མཐུ་ཤིན་ཏུ་ཆེ་བའི་ཀུན་བཟང་འཇམ་དཔལ་
སོགས་བྱང་ཆུབ་སེམས་དཔའ་རྣམས་ཀྱི་མཆོད་པ་བླ་ན་མེད་པ་སྟེ། ཡོ་བྱད་ཀྱི་ཁྱད་པར་
བཟང་དགུ་དག་སྤྲུལ་བ་སྟེ། བུམ་པ་བཟང་པོ་དང་། དཔག་བསམ་གྱི་ཤིང་དང་། ཡིད་
བཞིན་གྱི་ནོར་བུ་ལ་སོགས་པ་ལས་བསམ་པ་ཙམ་གྱིས་དགོས་འདོད་ཐམས་ཅད་ཡིད་
བཞིན་དུ་སྩོལ་བའི་ཡོ་བྱད་མཐའ་ཡས་པ་དང་། དམ་པའི་ཆོས་ཀྱི་སྒྲ་དང་། བསྟོད་པའི་
དབྱངས་ཀྱིས་འཇིག་རྟེན་གྱི་ཁམས་ཐམས་ཅད་རྒྱས་པར་འགེངས་པས་རྒྱ་ཆེ་བ་སྟེ། མཆོད་
པ་དེ་དག་གིས་རྒྱལ་བ་རྣམས་ལ་མཆོད་པར་མོས་ཤིང་། ཇི་ལྟར་མོས་ན་ཀུན་སློང་གི་ཁྱད་
22ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
པར་ཏེ་མཆོད་ཡུལ་དེ་དག་གི་ཡོན་ཏན་ལ་ཡིད་གུས་པས་སྐྱོན་རྟོག་གི་དྲི་མ་དང་བྲལ་བའི་
དང་བའི་དད་པ་དང་། མཆོད་ཡུལ་དེ་དག་གི་གོ་འཕང་ཐོབ་འདོད་ཀྱི་འདོད་པའི་དད་པ་
དང་། མཆོད་ཡུལ་ལ་ཡིད་ཆེས་པའི་ཡིད་ཆེས་ཀྱི་དད་པའི་སྟོབས་ཤུགས་དྲག་པོས་རྒྱལ་བ་
དེ་དག་ལ་ཕྱག་འཚལ་ཞིང་མཆོད་པར་བགྱི་ཞེས་པའོ། །
གཉིས་པ་རང་རྒྱུད་ཀྱི་སྒྲིབ་པ་སྦྱངས་པ་ནི། འདོད་ཆགས་ཞེ་སྡང་ཞེས་སོགས་བློ་ཀ་
གཅིག་གིས་སྟོན་ཏེ། དེ་ཡང་འཕགས་པ་ཀླུ་སྒྲུབ་ཀྱིས། འདོད་ཆགས་ཞེ་སྡང་གཏི་མུག་
གསུམ། །དེས་བསྐྱེད་ལས་ནི་མི་དགེ་བ། །ཞེས་གསུངས་པ་ལྟར། རྒྱུ་འདོད་ཆགས་ཞེ་སྡང་
གཏི་མུག་གསུམ་གྱིས་བསྐྱེད་ཅིང་། གཞི་ལུས་ངག་ཡིད་གསུམ་གྱི་སྒོ་ནས་ངོ་བོ་སྲོག་གཅོད་
མ་བྱིན་ལེན་སོགས་སྡིག་པ་མི་དགེ་བ་བཅས་པ་དང་རང་བཞིན་གྱི་ཁ་ན་མ་ཐོ་བ་བདག་
གིས་བགྱིས་པ་དང་། བགྱིད་དུ་བསྩལ་བ་དང་། གཞན་གྱིས་བགྱིས་པ་ལ་རྗེས་སུ་ཡི་རང་
བ་སོགས་ཀྱི་རྣམ་སྨིན་མི་བཟོད་པའི་སྡུག་བསྔལ་དྲག་པོ་མྱོང་དགོས་པ་ལ་འཇིགས་པའི་
བློ་བསྐྱེད་དེ་སྡིག་པ་སྔར་བྱས་པ་ལ་དུག་ཁོང་དུ་སོང་བ་ལྟ་བུའི་འགྱོད་སེམས་དྲག་པོ་དང་།
ཕྱིན་ཆད་སྲོག་ལ་བབ་ཀྱང་སྡིག་པ་དེ་ལྟ་བུ་ནམ་ཡང་མི་བྱེད་དོ་སྙམ་པའི་སྡོམ་སེམས་དང་
།
སྡིག་པ་དེ་དག་ལས་སྐྱོབ་པའི་ནུས་མཐུ་དཀོན་མཆོག་གསུམ་ལ་ཡོད་པར་ཡིད་ཆེས་ནས་
སྐྱབས་སུ་སོང་སྟེ་སེམས་བསྐྱེད་པ་དང་། སྡིག་པའི་འཁོར་གསུམ་རང་བཞིན་མེད་པར་ལྟ་
བ་སྟེ་སྟོབས་བཞི་ཚང་བའི་སྒོ་ནས་སོ་སོར་བཤགས་ཤིང་བསྡོམ་པར་བགྱིའོ། །
གསུམ་པ་གཞན་རྒྱུད་ཀྱི་བསོད་ནམས་ལ་དགའ་བ་བསྒོམ་པ་ནི། ཕྱོགས་བཅུའི་
རྒྱལ་བ་ཀུན་དང་སངས་རྒྱས་སྲས་ཞེས་སོགས་ཀྱིས་བསྟན་ཏེ། ཕྱོགས་བཅུའི་རྒྱལ་བ་
ཐམས་ཅད་དང་། རྒྱལ་བ་དེ་དག་གི་ཐུགས་ཀྱི་སྲས་བྱང་ཆུབ་སེམས་དཔའ་རྣམས་དང་།
རང་རྒྱལ་རྣམས་དང་། སློབ་པ་དང་མི་སློབ་པའི་ཉན་ཐོས་རྣམས་དང་། སྲེད་པའི་དབང་
ལ23ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གིས་འཁོར་བར་འགྲོ་བའི་སེམས་ཅན་རྣམས་ཀྱི་བསོད་ནམས་ཀྱི་ཕུང་པོ་ཆེ་ཆུང་ཇི་སྙེད་
ཅིག་མཆིས་པ་རྣམས་ལ་དབུལ་བོས་ཡིད་བཞིན་གྱི་ནོར་བུ་རྙེད་པ་ལྟར་བདག་གིས་རྗེས་སུ་
ཡི་རང་ཞིང་དགའ་བ་བསྒོམ་པར་བགྱིའོ་ཞེས་པའི་དོན་ཏོ། །
བཞི་པ་རང་གཞན་ལ་ཕན་པའི་ལྷག་བསམ་གྱིས་གསོལ་བ་གདབ་པ་ལ་གཉིས།
ཆོས་འཁོར་བསྐོར་བར་བསྐུལ་བར་གསོལ་བ་འདེབས་པ་དང་། མྱ་ངན་ལས་མི་འདའ་བར་
གསོལ་བ་འདེབས་པའོ། །དང་པོ་ནི། གང་རྣམས་ཕྱོགས་བཅུའི་འཇིག་རྟེན་སྒྲོན་མ་དག་
ཅེས་སོགས་གློ་ཀ་གཅིག་གིས་སྟོན་ཏེ། དོན་ནི་ཕྱོགས་བཅུ་ན་བཞུགས་པའི་སངས་རྒྱས་
གང་དག་འཇིག་རྟེན་ཏེ། རྣམ་བཤད་རིགས་པ་ལས། འཇིག་རྟེན་ཞེས་བྱ་སེམས་ཅན་དང་། །
སྣོད་དང་སྡུག་བསྔལ་འགྲོ་འདོད་ལའོ། །ཞེས་གསུངས་པ་ལྟར་དོན་ལྔ་ལ་འཇུག་པ་ལས་
འདིར་སེམས་ཅན་ལ་འཇུག་པའི་དབང་དུ་བྱས་ནས་སེམས་ཅན་དེ་དག་གི་རྒུད་པའི་མུན་
པ་སེལ་བའི་སྒྲོན་མེ་ལྟ་བུ་ཇི་ལྟ་ཇི་སྙེད་ཀྱི་ཤེས་བྱའི་གནས་མཐའ་དག་ལ་མ་ཆགསཤིང་
ཐོགས་པ་མེད་པའི་ཡེ་ཤེས་བརྙེས་པའི་མགོན་པོ་དེ་དག་རྣམས་ལ་བདག་གིས་ཟབ་པ་དང་
རྒྱ་ཆེ་བའི་ཆོས་ཀྱི་འཁོར་ལོ་དམ་པ་བླ་ན་མེད་པ་སེམས་ཅན་ཐམས་ཅད་ཀྱི་དོན་དུ་བསྐོར་
བར་བསྐུལ་ཞིང་གསོལ་བ་འདེབས་པའོ། །
གཉིས་པ་ནི། མྱ་ངན་འདའ་སྟོན་གང་བཞེད་དེ་དག་ལ་ཞེས་སོགས་ཤློ་ཀ་གཅིག་
གིས་སྟོན་ཏེ། དོན་ནི་འཇིག་རྟེན་གྱི་སྣང་ངོར་སངས་རྒྱས་འགའ་ཞིག་གིས་སེམས་ཅན་གྱི་
དོན་ཇི་ལྟར་རིགས་པར་མཛད་ནས་མྱ་ངན་ལས་འདའ་བའི་ཚུལ་སྟོན་པར་བཞེད་པའི་རྒྱལ་
བ་དེ་དག་རྣམས་ལ། འགྲོ་བ་རྣམས་ལ་མཐར་ཐུག་ངེས་ལེགས་ཀྱི་ཕན་པ་དང་། གནས་
སྐབས་མངོན་མཐོའི་བདེ་བ་སྟེར་བའི་ཕྱིར་དུ་བསྐལ་བ་གཅིག་ཙམ་མ་ཡིན་པར་བསྐལ་བ་
ཞིང་གི་རྡུལ་གྱི་གྲངས་དང་མཉམ་པའི་བར་དུ་བརྟན་པར་བཞུགས་སུ་གསོལ་ཞེས་བདག་
ལ24ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་
།
གིས་བསམ་པ་ཐག་པ་ནས་ཐལ་མོ་སྦྱར་ཏེ་གསོལ་བ་འདེབས་སོ་ཞེས་པ་ཡིན་ལ། གསོལ་
འདེབས་སྔ་མ་དང་འདི་ཀའི་སྐབས་སུ་ཡང་ལུས་གྲངས་མེད་པར་སྤྲུལ་ཏེ་ཇི་ལྟར་གསོལ་བ་
བཏབ་པ་ལྟར་ཞལ་གྱིས་བཞེས་པའི་མོས་པ་བརྟན་པོ་བྱས་ན་རྟེན་འབྲེལ་ལེགས་ཚོགས་ཆེ་
བར་གསུངས་སོ། །
ལྔ་པ་བསགས་པའི་དགེ་རྩ་རྣམས་བྱང་ཆུབ་ཏུ་བསྔོ་བ་ནི། ཕྱག་འཚལ་བ་དང་
མཆོད་ཅིང་བཤགས་པ་དང་ཞེས་སོགས་ཀྱིས་སྟོན་ཏེ། དོན་ནི་གོང་དུ་བཤད་པའི་ཕྱག་
འཚལ་བ་དང་། མཆོད་པ་དང་། བཤགས་པ་དང་། རྗེས་སུ་ཡི་རང་བ་དང་། ཆོས་འཁོར་
བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་བ་འདེབས་པ་སྟེ་དྲུག་གིས་
མཚོན་པའི་བདག་གིས་རྣམ་དཀར་གྱི་དགེ་བ་ཅི་མཆིས་པ་ཐམས་ཅད་དུས་གསུམ་དུ་
བསགས་པའི་དགེ་བ་དང་། ལྷན་ཅིག་ཏུ་བླ་ན་མེད་པའི་བྱང་ཆུབ་ཐོབ་པའི་རྒྱུར་བསྔོ་བར་
བགྱིའོ་ཞེས་པ་ཡིན་ལ། དེ་ཡང་བཟང་པོ་སྤྱོད་པའི་སྨོན་ལམ་གྱི་བརྗོད་དོན་གཙོ་བོ་འོག་
ནས་འབྱུང་བའི་སྨོན་ལམ་རྒྱ་ཆེན་པོ་འགྲུབ་པ་རྣམས་ལ་འགལ་རྐྱེན་སྡིག་སྒྲིབ་སྦྱོངས་པ་
དང་། མཐུན་རྐྱེན་བསོད་ནམས་ཀྱི་ཚོགས་བསགས་པ་དང་། བསགས་པའི་དགེ་བ་རྣམས་
མི་ཟད་པར་འཕེལ་བར་བྱེད་པ་གལ་ཆེ་བས་དེའི་ཕྱིར་ཡན་ལག་བདུན་པ་བྱས་པ་ཡིན་ནོ། །
ཡན་ལག་བདུན་པོ་རེ་རེའི་ནང་དུ་ཀུན་ཚང་བར་བྱ་ཚུལ་ཀྱང་ཤེས་དགོས་སོ། །
གཉིས་པ་སྨོན་ལམ་གྱིས་དབྱེ་བ་རྒྱས་པར་བཤད་པ་ལ་གསུམ། མོས་སྤྱོད་ཀྱི་སའི་
སྨོན་ལམ་གྱི་རིམ་པ་ཉམས་སུ་ལེན་པ་དང་། བྱང་སེམས་འཕགས་པའི་སྨོན་ལམ་གྱི་རིམ་
པ་ཉམས་སུ་ལེན་པ་དང་། སྨོན་ལམ་གྱི་འབྲས་བུ་གྲུབ་པའི་ཚད་དོ། །དང་པོ་ལ་བཅུ་ལས།
དང་པོ་བསམ་པ་རྣམ་པར་དག་པ་སྦྱོར་བ་ལ་གསུམ། དང་པོ་སངས་རྒྱས་ལ་མཆོད་ཅིང་
དགོངས་པ་ཡོངས་སུ་རྫོགས་པར་སྨོན་པ་ནི། འདས་པའི་སངས་རྒྱས་རྣམས་དང་ཕྱོགས་
མ25ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཅུ་ཡི། །ཞེས་སོགས་ཤློ་ཀ་གཅིག་གིས་སྟོན་ཏེ། འདི་དག་གི་ཚིག་གི་འབྲུ་བསྣན་རྒྱས་
པར་བྱས་ན་མངས་སུ་དོགས་པས་དོན་གྱི་སྙིང་པོ་ནི་རང་གི་ལུས་ལོངས་སྤྱོད་དུས་གསུམ་དུ་
བསགས་པའི་དགེ་རྩ་རྣམས་སྔར་བྱོན་པའི་སངས་རྒྱས་འདས་པ་རྣམས་དང་། ཕྱོགས་
བཅུའི་འཇིག་རྟེན་གྱི་ཁམས་ན་ད་ལྟ་བཞུགས་པའི་སངས་རྒྱས་རྣམས་ཀྱི་སྤྱན་སྔར་མཆོད་
པའི་ཚོགས་རྣམས་ཀུན་ཏུ་བཟང་པོའི་མཆོད་སྤྲིན་གྱི་ཚུལ་དུ་ཕུལ་ཏེ་མཉེས་པར་བྱས་པར་
བསམ་ཞིང་། རྟག་ཏུ་དེ་དག་མཆོད་པར་གྱུར་ཅིག་སྙམ་དུ་བསམ་པ་དང་། གང་ཡང་མ་
བྱོན་པ་སྟེ་སངས་རྒྱ་འགྱུར་བ་ཐེག་པ་གསུམ་གྱི་ལམ་ལ་
ལ་ཞུགས་པ་དེ་རྣམས་ཀྱང་མྱུར་དུ་
རང་རང་གི་ཐུགས་དགོངས་ཀྱི་བསམ་པ་ལྟར་ཚོགས་རླབས་པོ་ཆེ་རྫོགས་ནས་སངས་རྒྱ་
བར་འགྱུར་བ་སྟེ་སངས་རྒྱས་ཀྱི་སར་བྱོན་པའམ་ཕྱིན་པར་གྱུར་ཅིག་ཅེས་པའོ། །
གཉིས་པ་སངས་རྒྱས་ཀྱི་ཞིང་ཡོངས་སུ་སྦྱོང་བའི་བསམ་པ་ནི། ཕྱོགས་བཅུ་ག་ལེའི་
ཞིང་རྣམས་ཇི་སྙེད་པ། །ཞེས་སོགས་བློ་ཀ་གཅིག་གིས་སྟོན་ཏེ། དོན་ནི་ཕྱོགས་རེ་རེ་ཙམ་
མ་ཡིན་པར་ཕྱོགས་བཅུ་ག་ལེའི་ཞེས་སྣོད་བཅུད་གང་ལའང་དེ་དང་དེའི་གནས་ལ་ག་ལ་
བར་ཞེས་པ་སྟེ། བླ་མའི་དྲུང་ལྟ་བུར་བླ་མའི་ཞབས་དྲུང་ག་ལ་བར་འབུལ་ཞེས་པ་ལྟ་བུའི་
དོན་ཏེ། ཕྱོགས་བཅུ་ན་ཡོད་པའི་འཇིག་རྟེན་གྱི་ཁམས་ཀྱི་སྣོད་དེ་དག་གི་སྐྱོན་སྡོང་དུམ་
དང༌། ཚེར་མ་དང་། ངམ་གྲོག་ལ་སོགས་པའི་སྐྱོན་དང་བྲལ་ནས་རིན་པོ་ཆེའི་རང་བཞིན་
གྱི་ས་གཞི་དང་། དཔག་བསམ་གྱི་ཤིང་སྟེ་གང་འདོད་པའི་དངོས་པོ་ཡིད་ཀྱིས་དཔག་ཅིང་
བསམ་པ་ཙམ་གྱིས་དགོས་འདོད་ཐམས་ཅད་འབྱུང་བས་ན་དཔག་བསམ་སྟེ། དེ་ལྟ་བུའི་
དཔག་བསམ་གྱི་ཤིང་དང་། ཡན་ལག་བརྒྱད་ལྡན་གྱི་ཆུ་བོ་དང་། རིན་པོ་ཆེ་སྣ་བདུན་གྱི་རི་
བོ་དང་། གཞལ་མེད་ཁང་དང་། རིན་པོ་ཆེའི་ཁྲི་སྟན་ལ་སོགས་པའི་བདེ་བ་ཅན་དང་
མངོན་དགའི་ཞིང་གི་བཀོད་པ་ལྟར་གྱུར་ཏེ། དེའི་དབུས་སུ་བྱང་ཆུབ་ཀྱི་ཤིང་གི་དབང་བོའི་
ལ26



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་
།
དྲུང་དུ་སངས་རྒྱས་རྣམས་དང་དེའི་སྲས་བྱང་ཆུབ་སེམས་དཔའ་རྣམས་ཀྱིས་ཡོངས་སུ་གང་
བར་གྱུར་ཅིག་ཅེས་སྔར་ལྟར་རང་གི་ལུས་ལོངས་སྤྱོད་ཀྱིས་མཚོན་པའི་དགེ་རྩ་རྣམས་གཙོ་
བོར་སྣོད་ཀྱི་མ་དག་པ་སྦྱངས་ཏེ་དག་པའི་ཞིང་སྦྱོང་གི་རྒྱུར་གྱུར་ཅིག་ཅེས་སྨོན་པའོ། །
གསུམ་པ་
པ་པ་སེམས་ཅན་ཐམས་ཅད་བདེ་བའི་ལྷག་པའི་བསམ་པ་སྤྱོད་པ་ནི། ཕྱོགས་
བཅུའི་སེམས་ཅན་གང་རྣམས་ཇི་སྙེད་པ། །ཞེས་སོགས་བློ་ཀ་གཅིག་གིས་སྟོན་ཏེ། དོན་ནི་
ཕྱོགས་བཅུའི་སེམས་ཅན་རིགས་དྲུག་གིས་བསྡུས་པའི་འགྲོ་བ་རྣམས་ལས་ཉོན་གྱི་དབང་
གིས་ནད་དང་། ཟུག་རྔུས་མཚོན་པའི་སྡུག་བསྔལ་དང་བྲལ་ནས་རྟག་ཏུ་བདེ་བ་དང་ལྡན་
པར་གྱུར་ཅིང་། དེ་དག་གི་ཆོས་མཐུན་གྱི་བསམ་པ་ཇི་ལྟ་བ་བཞིན་གྲུབ་སྟེ། རེ་བའང་ཇི་ལྟ་
བ་བཞིན་དུ་འགྲུབ་ཅིང་བྱང་ཆུབ་ཀྱི་གོ་འཕང་ཐོབ་པའི་རྒྱུར་གྱུར་ཅིག་ཅེས་སྔར་ལྟར་རང་
གི་ལུས་ལོངས་སྤྱོད་རྣམས་བཅུད་ཀྱི་སེམས་ཅན་གྱི་དོན་དུ་གཏོང་སྟེ་བཅུད་དག་པར་སྨོན་
པའོ། །
གཉིས་པ་བྱང་ཆུབ་ཀྱི་སེམས་མི་བརྗེད་པའི་ལམ་ལ་ལྔ་ལས། དང་པོ་སྐྱེ་བ་དྲན་ཞིང་
འབྱུང་བར་སྨོན་པ་ནི། བྱང་ཆུབ་སྤྱོད་པ་དག་ནི་བདག་སྤྱོད་ཅིང་། །ཞེས་སོགས་བློ་ཀ་
གཅིག་གིས་སྟོན་ཏེ། དོན་ནི་སེམས་ཅན་གྱི་དོན་བྱེད་པ་ལ་རང་ཉིད་ཀྱིས་རྫོགས་པའི་བྱང་
ཆུབ་ཐོབ་དགོས་པས། དེའི་རྒྱུའི་གཙོ་བོ་བྱང་ཆུབ་ཀྱི་སེམས་རིན་པོ་ཆེས་ཀུན་ནས་
བསླངས་པའི་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་རྣམས་བདག་གིས་སྤྱོད་ཅིང་གང་
དང་གང་དུ་སྐྱེ་བ་དེ་དང་དེར་སྐྱེ་བ་དྲན་པ་དང་། ཚེ་རབས་ཐམས་ཅད་དུ་འཆི་འཕོ་བ་དང་
སྐྱེ་བའི་སྡུག་བསྔལ་གྱིས་ཡིད་འབྱུང་སྟེ་རབ་ཏུ་བྱུང་བ་བྱེད་པར་ཤོག་ཅིག་ཅེས་པ་སྟེ། འདི་
ནི་དགེ་སློང་མི་འཁྲུགས་པའི་སྔོན་གྱི་སྨོན་ལམ་དང་མཐུན་པར་བྱས་ཤིང་། གཙོ་བོར་ས་མ་
ཐོབ་ཚུན་ཆད་དུ་བྱང་ཆུབ་ཀྱི་སེམས་ལ་ཁྱིམ་གྱི་ཉེས་དམིགས་ཀྱིས་བར་དུ་གཅོད་པས་ཁྱིམ་
~27ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ནས་ཁྱིམ་མེད་པར་རབ་ཏུ་འབྱུང་བའི་ཕྱིར་སྨོན་པའོ། །
གཉིས་པ་ཚུལ་ཁྲིམས་མི་ཉམས་པར་སྨོན་པ་ནི། རྒྱལ་བ་ཀུན་གྱི་རྗེས་སུ་སློབ་གྱུར་
ཏེ། །ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་ཚེ་རབས་ཐམས་ཅད་དུ་སྨོན་པ་དང་
འཇུག་པའི་བདག་ཉིད་ཅན་གྱི་སེམས་བཟུང་སྟེ། དུས་གསུམ་གྱི་རྒྱལ་བ་ཀུན་གྱི་རྗེས་སུ་
བསླབས་ཏེ། བྱང་ཆུབ་སེམས་དཔའི་སྤྱོད་པ་ཡོངས་སུ་རྫོགས་པའི་གཞི་རང་གི་རྒྱུད་སྨིན་
པ་དང་། གཞན་གྱི་རྒྱུད་སྨིན་པ་གཉིས་ལས། རང་གི་རྒྱུད་སྨིན་པའི་དབང་དུ་བྱས་པའི་
ཉེས་སྤྱོད་སྡོམ་པ་དང་། དགེ་བ་ཆོས་སྡུད་གཉིས་དང་། གཞན་གྱི་རྒྱུད་སྨིན་པའི་དབང་དུ་
བྱས་ནས་སེམས་ཅན་དོན་བྱེད་ཀྱི་ཚུལ་ཁྲིམས་ཏེ་ཚུལ་ཁྲིམས་རྣམ་པ་གསུམ་རང་དོན་ཡིད་
བྱེད་ཀྱིས་མ་ཉམས་ཤིང་། ཉོན་མོངས་པ་དང་བཅས་པའི་ལྟུང་བའི་སྐྱོན་གྱིས་གོས་པ་མེད་
པོར་སྤྱོད་པར་གྱུར་ཅིག་ཅེས་བྱང་སེམས་ཀྱི་འཇུག་སྡོམ་རྣམ་པར་དག་པར་སྨོན་པ་དེ་ནི་
བྱང་ཆུབ་ཀྱི་སེམས་མི་བརྗེད་པའི་རྒྱུ་གཉིས་པ་ཡིན་ནོ། །
གསུམ་པ་སོ་སོའི་སྐད་ཀྱིས་ཆོས་སྟོན་པར་སྨོན་པ་ནི། ལྷ་ཡི་སྐད་དང་ཀླུ་དང་གནོད་
སྦྱིན་སྐད། །ཅེས་སོགས་བློ་ཀ་གཅིག་གིས་སྟོན་ཏེ། དོན་ནི་ལྷ་ཀླུ་གནོད་སྦྱིན་སོགས་འགྲོ་
བ་རང་རང་གི་སྒྲ་སྐད་ཅི་ཙམ་ཡོད་པ་དང་མཐུན་པར་དེ་དག་གི་སྐད་དུ་ཆོས་སྟོན་པར་སྨོན་
པ་སྟེ། གསུང་གཅིག་ཉིད་དུ་གསུངས་མོད་ཀྱི། །དུ་མ་ཉིད་དུ་སོ་སོར་གོ། །ཞེས་པ་ལྟར་དུ་
རང་ཉིད་འགྲོ་བ་གང་དུ་སྐྱེ་བ་དེའི་སྐད་དུ་སྟོན་པ་དང་། ལྷ་དང་མི་སོགས་རྟེན་གཅིག་ལ་
ཡང་ཡུལ་གྲུ་སོ་སོ་དང༌། རིགས་སོ་སོའི་སྐད་ཀྱིས་ཆོས་སྟོན་པ་གཉིས་ཀ་ཡོད་ལ། དེ་ཡང་
ཐེག་པ་ཆེན་པོའི་ཆོས་སྟོན་པ་སྟེ་བྱང་ཆུབ་ཀྱི་སེམས་མི་བརྗེད་པའི་རྒྱུ་གསུམ་པའོ། །
བཞི་པ་རྒྱུད་འཇམ་ཞིང་ཕྱིན་དྲུག་ལ་བརྩོན་པར་སྨོན་པ་ནི། དེས་ཤིང་ཕ་རོལ་ཕྱིན་
ལ་རབ་བརྩོན་ཏེ། །ཞེས་སོགས་རྐང་པ་གཉིས་ཀྱིས་སྟོན་ཏེ། དོན་ནི་དེས་པ་ནི་རྒྱུད་འཇམ་
-28



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
པའམ་དུལ་བ་སྟེ། ཐེག་པ་ཆེན་པོའི་རིགས་ཀྱི་ཡོན་ཏན་མང་དུ་བཤད་ཀྱང་གཙོ་བོ་ནི་
བྱམས་པ་དང་སྙིང་རྗེ་ཤས་ཆེ་བས་རྒྱུད་འཇམ་པ་ཡིན་ལ། ཕར་ཕྱིན་ལ་བརྩོན་པ་ནི་ཕྱིན་
དྲུག་གི་སྤྱོད་པ་མ་ཤེས་པ་ཤེས་པར་བྱ་བ་དང་། ཤེས་པ་མི་ཉམས་པ་གོང་དུ་བྱ་བའི་ཕྱིར་
བརྩོན་པ་སྟེ། བྱང་ཆུབ་ཀྱི་སེམས་ནི་ནམ་ཡང་བརྗེད་པར་མ་གྱུར་ཅིག་ཅེས་སྨོན་ཅིང་།
མདོར་ན་ཐེག་ཆེན་གྱི་རིགས་ལ་གནས་ཤིང་བྱང་ཆུབ་ཀྱི་སྤྱོད་པ་ལ་སློབ་པར་སྨོན་པ་འདི་
ནི་བྱང་ཆུབ་ཀྱི་སེམས་མི་བརྗེད་པའི་རྒྱུ་བཞི་པའོ། །
སྐབས་འདིར་སྦྱིན་སོགས་དྲུག་དང༌། སྦྱིན་སོགས་ཀྱི་ཕར་ཕྱིན་དྲུག་གི་མཚན་ཉིད་
ཕར་ཕྱིན་གྱི་གཞུང་ནས་འབྱུང་བ་ལྟར་དང་། ཆོས་བཞི་ལྡན་སྦྱོར་ཚུལ། སྦྱིན་པའི་ཕར་ཕྱིན་
ལ་ཇི་ལྟར་སྦྱར་བ་ལྟར། ཕར་ཕྱིན་ཕྱི་མ་ལྔ་ལ་སྦྱོར་ཚུལ་ལམ་རིམ་ཆེན་མོར་གསལ་ཞིང་།
སྦྱིན་པའི་སྐབས་ཆགས་བདུན་ཞེས་པ་མདོ་སྡེ་རྒྱན་ལས། མ་ཆགས་མི་ཆགས་ཆགས་པ་
མེད། །ཆགས་པ་ཉིད་ཀྱང་མ་ཡིན་ལ། །མ་ཆགས་མི་ཚགས་ཆགས་པ་མེད། །ཅེས་
གསུངས་པ་ལྟར་ཡིན་ལ་ཆགས་པ་བདུན་པོ་དེ་ཚུར་བསྡུས་ན། མངོན་པར་འགྲུབ་པའི་
གེགས་དང་། ཡོངས་སུ་རྫོགས་པའི་གེགས་དང་། རྣམ་པར་དག་པའི་གེགས་གསུམ་དུ་
འདུ་ཞིང་། དང་པོ་མངོན་པར་འགྲུབ་པའི་གེགས་ལ་གཉིས་ཏེ། དང་པོ་ནི་མ་ཆགས་ཞེས་
པའི་སྐབས་སུ་སྦྱིན་པའི་མི་མཐུན་ཕྱོགས་ལོངས་སྤྱོད་ལ་ཆགས་པ་དང༌། མི་ཆགས་ཞེས་
པས་ཕྱི་བཤོལ་གྱི་ལེ་ལོ་ལ་ཆགས་པ་གཉིས་སྤང་དགོས་པར་བསྟན།
གཉིས་པ་ཡོངས་སུ་རྫོགས་པའི་གེགས་ལ། གཞན་ཡོངས་སུ་རྫོགས་པའི་གེགས་
དང་། དེ་ཉིད་ཡོངས་སུ་རྫོགས་པའི་གེགས་གཉིས་ལས། དང་པོ་ནི་ཆགས་པ་མེད་ཅེས་
པའི་སྐབས་སུ་ལོངས་སྤྱོད་ཆུང་ངུ་ཙམ་ལས་རྒྱ་ཆེན་པོ་གཏོང་མི་ནུས་པ་སྤང་དགོས་པར་
བསྟན། གཉིས་པ་ནི་ཆགས་པ་ཉིད་ཀྱང་མ་ཡིན་ལ་ཞེས་པའི་སྐབས་སུ་བསྟན་ཏེ་ཚེ་འདིའི་
ལ29ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལན་ལ་ཆགས་པ་དང་ཕྱི་མའི་རྣམ་སྨིན་ལ་ཆགས་པ་དོར་དགོས་པར་བསྟན། གསུམ་པ་
རྣམ་པར་དག་པའི་གེགས་ལ་གསུམ་ལས། དང་པོ་ནི་མ་ཆགས་ཞེས་པའི་སྐབས་སུ་སྦྱིན་
པའི་མི་མཐུན་ཕྱོགས་སེར་སྣའི་བག་ལ་ཉལ་མ་བརྩམས་པ་མ་ཡིན་པ་སྤང་དགོས་པ་དང་།
མི་ཆགས་ཆགས་པ་མེད་ཅེས་པའི་སྐབས་སུ་ཡིད་ལ་བྱེད་པས་གཡེང་བ་དང་། རྟོག་པའི་
གཡེང་བ་གཉིས་ལས། དང་པོ་མི་ཆགས་ཞེས་པས་སྦྱིན་པ་བཏང་བ་དེ་ཡང་ཉན་རང་གི་
བྱང་ཆུབ་ཙམ་གྱི་ཆེད་དུ་གཏོང་བ་སྤང་དགོས་པ་དང་། ཆགས་པ་མེད་ཅེས་པའི་སྐབས་སུ་
རྟོག་པའི་གཡེང་བ་སྟེ་སྦྱིན་པའི་འཁོར་གསུམ་ལ་མཚན་འཛིན་གྱི་རྟོག་པས་བཅིང་བ་སྤང་
དགོས་པར་བསྟན་པ་ཡིན་ནོ། །
ལྔ་པ་སྡིག་སྒྲིབ་སྤོང་བར་སྨོན་པ་ནི། སྡིག་པ་གང་རྣམས་སྒྲིབ་པར་གྱུར་པ་དག །
ཅེས་སོགས་ཚིག་རྐང་གཉིས་ཀྱིས་བསྟན་ཏེ། དོན་ནི་སྡིག་པ་ནག་པོའི་ཆོས་བཞི་སྟེ།
གཞན་དགེ་བ་ལ་སྦྱོར་བ་ལྡོག་པ་དང་། བྱང་སེམས་ལ་ཞེ་སྡང་གི་དབང་གིས་མི་སྙན་པ་
བརྗོད་པ་དང་། བླ་མ་ལ་ཐ་ན་རྫུན་སོགས་ཀྱིས་དབུ་བསྐོར་བྱེད་པ་དང་། ལྷག་བསམ་མ་
ཡིན་པའི་གཡོ་སྒྱུ་བྱེད་པ་ལ་སོགས་པའི་སྡིག་ལྟུང་དང་། སྒྲིབ་པ་ནི་ཐེག་པ་ཆེན་པོའི་ཆོས་
སྤངས་པ་ལ་སོགས་པའི་ལས་སྒྲིབ་དང་། ལོག་ལྟ་དང་ང་རྒྱལ་ལ་སོགས་པའི་ཉོན་མོངས་
པའི་སྒྲིབ་པ་སྟེ། ཐེག་ཆེན་གྱི་ལམ་སྐྱེ་བ་ལ་བར་དུ་གཅོད་པའི་སྡིག་སྒྲིབ་དེ་དག་མ་ལུས་པ་
ཀུན་བྱང་བར་བྱེད་པ་ལ་བརྩོན་པར་སྨོན་པ་འདི་ནི་བྱང་ཆུབ་ཀྱི་སེམས་སྐྱེས་པའི་མི་མཐུན་
ཕྱོགས་སྤོང་བར་སྨོན་པའོ། །
གསུམ་པ་མ་གོས་པའི་སྦྱོར་བ་ནི། ལས་དང་ཉོན་མོངས་བདུད་ཀྱི་ལས་རྣམས་ལས། །
ཞེས་སོགས་བློ་ཀ་གཅིག་གིས་སྟོན་ཏེ། དོན་ནི་འཁོར་བར་སྐྱེ་བ་འཕེན་པའི་རྒྱུ་ཟག་བཅས་
ཀྱི་ལས་དགེ་མི་དགེ་མི་གཡོ་བའི་ལས་གསུམ་དང་། སྲེད་པ་དང་ལེན་པ་ལ་སོགས་པའི་
ལ30ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
ཉོན་མོངས་པ་དང་། འདོད་པའི་ཡོན་ཏན་གྱི་རོ་ཉམས་སུ་མྱོང་བ་ལ་ཞེན་པའམ། གཞན་
གྱིས་རང་ལ་ཕན་འདོགས་པ་ལྟར་གནོད་པ་བྱེད་པ་ལ་བདུད་ཅེས་བྱ་ཞིང་། རང་ཉིད་
འཇིག་རྟེན་པའི་འགྲོ་བ་གང་དུ་སྐྱེས་ཀྱང་སྐྱོན་དེ་གསུམ་གྲོལ་བ་སྟེ་བར་དུ་གཅོད་མི་ནུས་
པ་དང་། དེར་མ་ཟད་སྙིང་རྗེ་དང་སྨོན་ལམ་གྱི་དབང་གིས་སེམས་ཅན་གྱི་དོན་དུ་སྐྱེ་བ་ལེན་
པར་སྨོན་པ་གཉིས་ཡོད་པ་ལས། སྔ་མའི་དཔེ་ནི་ཇི་ལྟར་པདྨ་ཆུ་ལས་སྐྱེས་ཀྱང་ཆུས་མི་
གོས་པ་དང་། ཕྱི་མའི་དཔེ་ནི་ཉི་མ་དང་ཟླ་བ་ནམ་མཁའ་ལ་སྐྱོ་ངལ་མེད་པར་རྒྱུ་ཞིང་གླིང་
བཞིའི་མུན་པ་སེལ་བར་བྱེད་པ་སྟེ། འདི་མོས་སྤྱོད་ཀྱི་སྐབས་ཡིན་པས་སྐྱོན་དེ་གསུམ་རྩ་
བ་ནས་སྤངས་མི་ནུས་ཀྱང་འཁོར་བར་སྐྱེ་བའི་ཚེ་དེ་དག་གིས་ལམ་ལ་བར་ཆད་བྱེད་མི་
ནུས་པ་དང་། དེ་ཙམ་ཞིག་ཐེག་དམན་འཕགས་པ་འགའ་ཞིག་ལ་ཡང་ཡོད་དོ། །འདིར་ནི་
དེར་མ་ཟད་གཞན་དོན་དུ་འཁོར་བར་སྐྱེ་བ་ལེན་པ་ལ་སྐྱོ་ངལ་མེད་པར་སྨོན་པའོ། །
བཞི་པ་སེམས་ཅན་ལ་ཕན་འདོགས་པར་སྨོན་པ་ནི། ཞིང་གི་ཁྱོན་དང་ཕྱོགས་རྣམས་
ཇི་ཙམ་པར། །ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་ནམ་མཁའི་མཐས་གཏུགས་
པའི་ཞིང་གི་ཁྱོན་དང་། ཕྱོགས་ཀུན་ཏུ་སེམས་ཅན་ཇི་སྙེད་ཅིག་ཡོད་པ་ཐམས་ཅད་ཀྱི་ངན་
སོང་གི་སྡུག་བསྔལ་གྱིས་མཚོན་པའི་འཁོར་བའི་སྡུག་བསྔལ་མཐའ་དག་རབ་ཏུ་ཞི་བར་
བྱེད་པ་དང་། ལྷ་མིའི་ཕུན་ཚོགས་ཀྱི་བདེ་བ་དག་ལ་འགྲོ་བ་རྣམས་དགོད་པར་བྱེད་ཅིང་།
དེར་མ་ཟད་རང་རང་གི་སྐལ་བ་དང་འཚམ་པར་བྱང་ཆུབ་ཆེན་པོར་ཐབས་ཀྱི་སྒོ་ནས་
འཁྲིད་པར་བྱེད་པར་ཤོག་ཅིག་ཅེས་པའོ། །འདི་ནི་གོང་མ་དང་མི་འདྲ་ཞིང་། སྔར་གྱི་དེ་ནི་
ད་ལྟ་མོས་པ་དང་སྐྱེ་བ་གཞན་དུ་དེ་ལྟར་བྱེད་པར་སྨོན་པ་ཙམ་ཡིན་ལ། འདིར་ནི་སྙིང་རྗེ་
དང་སྨོན་ལམ་གྱི་དབང་གིས་བསམ་བཞིན་དུ་སྐྱེ་བ་བླངས་པས་སེམས་ཅན་གྱི་དོན་སྒྲུབ་
པར་སྨོན་པའོ། །ལྔ་པ་གོ་ཆ་བགོ་བ་ནི། བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང་། །
ལ31ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་རང་སྨིན་པའི་ཕྱིར་བྱང་ཆུབ་ཀྱི་རྒྱུ་སྤྱོད་པ
ཡོངས་སུ་རྫོགས་པའི་གོ་ཆ་གྱོན་པར་བྱེད་ཅིང་། གཞན་སྨིན་པའི་ཕྱིར་དུ་སེམས་ཅན་གྱི་
ཁམས་དང་བག་ལ་ཉལ་ཤེས་པས་དེ་དག་ཐབས་གང་གིས་འདུལ་བར་འགྱུར་བའི་སྤྱོད་པ་
དང་མཐུན་པར་འཇུག་སྟེ་ཞུགས་ནས་བཟང་པོ་དགེ་བའི་སྤྱོད་པ་དག་ནི་རབ་ཏུ་སྟོན་པའི་
གོ་ཆ་གྱོན་པར་བྱེད་ཅིང་། དེ་ལྟ་བུའི་གོ་ཆ་གྱོན་པའི་སྒོ་ནས་མ་འོངས་པའི་བསྐལ་བ་ཀུན་
ཏུ་གཞན་དོན་སྒྲུབ་པའི་ཐབས་རྣམས་ལ་སྐྱོ་ངལ་མེད་པར་སྤྱོད་པར་གྱུར་ཅིག་ཅེས་པའོ། །
དྲུག་པ་སྐལ་བ་དང་མཉམ་པའི་བྱང་ཆུབ་སེམས་དཔའ་དང་འཕྲད་པར་སྨོན་པ་ནི།
བདག་གི་སྤྱོད་དང་མཚུངས་པར་གང་སྤྱོད་པ། །ཞེས་སོགས་བློ་ཀ་གཅིག་གིས་སྟོན་ཏེ། དོན་
ནི་བདག་གིས་བྱང་ཆུབ་སེམས་དཔའི་སྤྱད་པ་སྤྱོད་པ་དང་མཚུངས་པར་སྤྱོད་པའི་སྐལ་བ་
མཉམ་པའི་བྱང་ཆུབ་སེམས་དཔའ་རྣམས་དང་རྟག་ཏུ་སྟེ་བྱང་ཆུབ་ཀྱི་གོ་འཕང་འཐོབ་ཀྱི་
བར་དུ་འཕྲད་ཅིང་འགྲོགས་པར་ཤོག་ཅིགཕྲད་ནས་ཀྱང་ལུས་ངག་ཡིད་གསུམ་གྱི་སྒོ་ནས་
ཕན་ཚུན་མཛའ་ཞིང་མཉེས་གཤིན་པ་དང་། ཀུན་ཏུ་བཟང་པོའི་སྤྱོད་པ་དང་བྱང་ཆུབ་ཏུ་
སྨོན་པའི་སྨོན་ལམ་ཕྱོགས་གཅིག་ཏུ་མཐུན་པར་ནན་ཏན་ཆེན་པོས་སྤྱད་པར་ཤོག་ཅིག་
ཅེས་པའོ། །
བདུན་པ་དགེ་བའི་བཤེས་གཉེན་མཉེས་པར་བྱེད་པར་སྨོན་པ་ནི། བདག་ལ་ཕན་
པར་འདོད་པའི་གྲོགས་པོ་གང༌། །ཞེས་སོགས་བློ་ཀ་གཅིག་གིས་སྟོན་ཏེ། དོན་ནི་བདག་
ལ་ཕན་པར་འདོད་པའི་གྲོགས་པོ་སྟེ་སྙིང་རྗེ་ཆེན་པོའི་སྒོ་ནས་ཐེག་པ་ཆེན་པོའི་ལམ་སྟོན་
པའི་དགེ་བའི་བཤེས་གཉེན་མཚན་ཉིད་དང་ལྡན་པར་རྟག་ཏུ་འཕྲད་པར་ཤོག་ཅིགའཕྲད་
ནས་ཀྱང་དེ་དག་གི་ཡིད་ནམ་ཡང་མི་འབྱུང་བ་སྟེ་སུན་མི་དབྱུང་བར་ཐུགས་མི་མཉེས་པ་
སྐད་ཅིག་ཙམ་ཡང་མི་བསྒྲུབ་པར་བྱང་ཆུབ་མ་ཐོབ་ཀྱི་བར་དུ་བསམ་སྦྱོར་གཉིས་ཀྱི་སྒོ་
ལ32ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
ནས་ཚུལ་བཞིན་དུ་བསྟེན་ནུས་པར་ཤོག་ཅིག་ཅེས་པ་སྟེ། ལམ་གྱི་རིམ་པ་སྤྱི་དང་ཁྱད་པར་
ཐེག་པ་ཆེན་པོའི་ལམ་རྒྱུད་ལ་སྐྱེ་བ་ཐེག་ཆེན་གྱི་དགེ་བའི་བཤེས་གཉེན་མཚན་ཉིད་དང་
ལྡན་པ་ཚུལ་བཞིན་དུ་བསྟེན་པ་ལ་རག་ལས་པའི་དབང་གིས་ཡིན་ནོ། །
བརྒྱད་པ་དེ་བཞིན་གཤེགས་པ་མངོན་དུ་འགྱུར་བར་སྨོན་པ་ནི། སངས་རྒྱས་སྲས་
ཀྱིས་བསྐོར་བའི་མགོན་པོ་རྣམས། །ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་རྒྱལ་
སྲས་བྱང་ཆུབ་སེམས་དཔའི་ཚོགས་ཀྱིས་བསྐོར་བའི་སངས་རྒྱས་སྲིད་ཞིའི་འཇིགས་པ་
མཐའ་དག་ལས་སྒྲོལ་བའི་མགོན་པོ་ཕྱོགས་བཅུའི་རྒྱལ་བ་རྣམས་ཀྱི་མཆོག་གི་སྤྲུལ་བའི་
སྐུའི་བཀོད་པ་བསྟན་པ་རྣམས་མིག་གི་མངོན་སུམ་དུ་སྤྱོད་ཡུལ་དུ་གྱུར་ཅིང་། རྒྱལ་བ་དེ་
དག་ལ་སེམས་དང་བས་བལྟ་བ་དང་། མ་འོངས་བསྐལ་བ་ཀུན་ཏུ་སྟེ་བྱང་ཆུབ་ཀྱི་སྙིང་པོ་
ལ་ཐུག་གི་བར་དུ་རྒྱལ་བ་དེ་དག་ལ་སྐྱོ་ངལ་མེད་པར་བརྩོན་འགྲུས་ཆེན་པོས་མངོན་སུམ་
གྱིས་མཆོད་པ་དང་། གཟུངས་དང་། ཏིང་ངེ་འཛིན་དང་། རྫུ་འཕྲུལ་གྱི་སྟོབས་ལས་བྱུང་
བའི་མངོན་སུམ་མ་ཡིན་པའི་མཆོད་པ་རྒྱ་ཆེན་པོས་མཉེས་པར་སྨོན་པའོ། །
དགུ་པ་དམ་པའི་ཆོས་ཡོངས་སུ་འཛིན་པར་སྨོན་པ་ནི། རྒྱལ་བ་རྣམས་ཀྱི་དམ་པའི་
ཆོས་འཛིན་ཅིང་། །ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་རྒྱལ་བ་རྣམས་ཀྱིས་
བསྟན་པའི་གསུང་རབ་ཡན་ལག་བཅུ་གཉིས་ཀྱིས་བསྡུས་པའི་ཆོས་ཕུང་བརྒྱད་ཁྲི་བཞི་
སྟོང་གི་དམ་པའི་ཆོས་ཀྱི་ཚིག་དང་དོན་མི་བརྗེད་པའི་གཟུངས་ཐོབ་པའི་སྒོ་ནས་རང་གིས་
འཛིན་ཅིང་། བླ་ན་མེད་པའི་བྱང་ཆུབ་ཀྱི་སྤྱོད་པས་ཐེག་པ་ཆེན་པོའི་ལུང་གི་ཆོས་གཞན་ལ་
སྟོན་པར་བྱེད་པ་དང་། ཀུན་ཏུ་བཟང་པོའི་སྤྱོད་པ་རྟོགས་པའི་ཆོས་རང་གཞན་གྱི་རྒྱུད་ལ་
བསྐྱེད་ཅིང་། དེའི་མི་མཐུན་ཕྱོགས་སྦྱང་བ་སྟེ་དག་པར་བྱ་བ་ཡང་མ་འོངས་པའི་བསྐལ་བ་
ཀུན་ཏུ་མི་སྐྱོ་བར་སྤྱད་པར་ཤོག་ཅིག་ཅེས་པ་སྟེ། ལྷ་མོ་དཔལ་ཕྲེང་གིས་ཞུས་པའི་མདོ་
33



ད
པ
བ
༤
1
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལས་གསུངས་པ་ལྟར། རྗེ་བླ་མས་ཀྱང་། རྒྱལ་སྲས་སྨོན་ལམ་གངྒཱའི་ཀླུང་རྣམས་ནི། །དམ་
ཆོས་འཛིན་པའི་སྨོན་ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་
ཀུན། །ཀུན་ཀྱང་ཐུབ་བསྟན་རྒྱས་པའི་ཆེད་དུ་བསྔོས། །ཞེས་གསུངས་པ་ལྟར་རྒྱ་ཆེ་ཞིང་
གནད་ཆེའོ། །དེ་ཡང་སྦྱོར་ལམ་བཟོད་པ་ཐོབ་པའི་སྐབས་སུ་སྔགས་ཀྱི་གཟུངས་བཞི་ཐོབ་
པས་ཆོས་ཀྱི་ཚིག་དོན་མི་བརྗེད་ཅིང་རྒྱལ་བའི་དམ་ཆོས་འཛིན་པའི་ནུས་པ་མཐུ་ཅན་དུ་
འགྱུར་བའི་དབང་གིས་སོ། །
བཅུ་པ་མི་ཟད་པའི་མཛོད་འཐོབ་པར་སྨོན་པ་ནི། སྲིད་པ་ཐམས་ཅད་དུ་ཡང་འཁོར་
བ་ན། །ཞེས་སོགས་ཤློ་ཀ་གཅིག་གིས་སྟོན་ཏེ། དོན་ནི་འདོད་པ་དང༌། གཟུགས་དང་།
གཟུགས་མེད་ཀྱི་སྲིད་པ་ཐམས་ཅད་དུ་ལས་དང་སྨོན་ལམ་དབང་གིས་འཁོར་ཞིང་སྐྱེ་བ་
ལེན་པ་ན་བསོད་ནམས་ཡེ་ཤེས་ཀྱི་ཚོགས་གཉིས་མི་ཟད་པ་སྟེ་མཐའ་ཡས་རྙེད་པའི་ཡོན་
ཏན་དང་། བྱང་ཆུབ་ཀྱི་སེམས་སོགས་སེམས་ཅན་འདུལ་བའི་ཐབས་སྣ་ཚོགས་པ་དང་། དེ་
ཁོ་ན་ཉིད་རྟོགས་པའི་ཤེས་རབ་སྣ་ཚོགས་པས་ལྷག་མཐོང་དང་། ཡོན་ཏན་གྱི་སྒོ་ནས་སྒྲུབ་
པའི་ཏིང་ངེ་འཛིན་སྣ་ཚོགས་པའི་ཞི་གནས་དང་། སྒྱུ་མའི་རྣམ་ཐར་སྣ་ཚོགས་པ་ལ་རྩལ་
སྦྱངས་པས་ཡོན་ཏན་མཐའ་ཡས་པ་མི་ཟད་པའི་མཛོད་ཐོབ་པར་ཤོག་ཅིག་ཅེས་པའོ།
གཉིས་པ་བྱང་སེམས་འཕགས་པའི་སའི་སྨོན་ལམ་གྱི་རིམ་པ་ཉམས་སུ་ལེན་པ་ལ་
དྲུག་ལས། དང་པོ་བྱང་ཆུབ་སེམས་དཔའི་རྣམ་ཐར་ལ་འཇུག་པ་ལ་བརྒྱད་ལས། དང་པོ་ནི་
རྡུལ་གཅིག་གི་སྟེང་དུ་རྡུལ་སྙེད་ཀྱི་དག་པའི་སྣོད་བཅུད་ཀྱི་ཞིང་ཁམས་བཞུགས་པ་བལྟ་
བར་སྨོན་པ་ནི། རྡུལ་གཅིག་སྟེང་ན་ཞེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་
རྡུལ་ཕྲ་རབ་གཅིག་གི་སྟེང་སྟེ་གོ་ས་ན་ཞིང་གི་རྡུལ་ཇི་སྙེད་ཀྱི་གྲངས་དང་མཉམ་པའི་
སངས་རྒྱས་ཀྱི་ཞིང་དང་། ཞིང་དེ་དག་ཏུ་བསམ་གྱིས་མི་ཁྱབ་པའི་སངས་རྒྱས་རྣམས་ནི་
+
++
...
}
1
-
-
-
34



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
སངས་རྒྱས་ཀྱི་སྲས་བྱང་ཆུབ་སེམས་དཔའི་ཚོགས་ཀྱིས་བསྐོར་བའི་དབུས་ན་བཞུགས་པ་
ལ་བླ་ན་མེད་པའི་བྱང་ཆུབ་འཐོབ་པའི་ཆེད་དུ་བལྟ་ཞིང་དེ་རྣམས་ཀྱི་དྲུང་དུ་བྱང་ཆུབ་ཀྱི་
སྤྱད་པ་ཕྱིན་དྲུག་སོགས་སྤྱོད་ཅིང་གནས་པར་བགྱིའོ། །
གཉིས་པ་དེ་བཞིན་དུ་ཕྱོགས་བཅུའི་ཞིང་ཐམས་ཅད་དུ་དེ་ལྟར་བལྟ་བར་སྨོན་པ་ནི།
དེ་ལྟར་མ་ལུས་ཞེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་དེ་ལྟ་བུའི་སྨོན་ལམ་
ཡུལ་གྱི་ཕྱོགས་གཅིག་དང་དུས་སྐད་ཅིག་ཙམ་ཞིག་འབྱུང་བར་སྨོན་པ་ཡིན་ནམ་སྙམ་ན་
མིན་ཏེ། སྔར་བཤད་མ་ཐག་པའི་ཚུལ་དེ་ལྟར་དུ་ཤར་ལ་སོགས་པ་མ་ལུས་པའི་འཇིག་རྟེན་
ཁམས་ཀྱི་ཕྱོགས་ཐམས་ཅད་དུ་སྒྲའི་རྩེ་མོ་ཙམ་གྱི་ཤིན་ཏུ་ཕྲ་བའི་སའི་ཁྱོན་ལ་ཡང་དུས་
གསུམ་གྱི་ཚད་ཇི་སྙེད་ཡོད་པ་དེ་སྙེད་ཀྱི་སངས་རྒྱས་ཀྱི་སྐུའི་བཀོད་པ་རྒྱ་མཚོ་ལྟར་མི་ཟད་
པ་དང་། སངས་རྒྱས་དེ་དག་གི་ཞིང་གི་བཀོད་པ་རྒྱ་མཚོ་ལྟར་མི་ཟད་པ་དང་
། བསྐལ་བ་རྒྱ་
མཚོ་ལྟར་མི་ཟད་པའི་བར་དུ་བྱང་ཆུབ་སེམས་དཔའི་སྤྱད་པ་སྤྱོད་ཅིང་སྐྱོ་ངལ་མེད་པའི་
སེམས་ཀྱིས་སངས་རྒྱས་ཀྱི་ཞིང་སངས་རྒྱས་སྲས་བཅས་ཀྱིས་གང་བར་བལྟ་བ་ལ་བདག་
རབ་ཏུ་འཇུག་པར་བགྱིའོ་ཞེས་སྨོན་པའོ། །སྔར་བཤད་པ་ལྟར་རང་ཅག་སོ་སྐྱེའི་བློ་ཡུལ་དུ་
རྡུལ་གཅིག་གི་སྟེང་དང་སྐྲ་རྩེའི་ཁྱོན་ལ་སངས་རྒྱས་དང་དེའི་ཞིང་དེ་སྙེད་ཆུད་དཀའ་བ་ལྟ་
བུར་འདུག་ཀྱང་མདོ་ལས་གསུངས་པའི་བསམ་གྱིས་མི་ཁྱབ་པ་བཞི་དང་། ཆོས་ཉིད་དང་
སྨོན་ལམ་དང་མོས་པའི་མཐུ་བསམ་གྱིས་མི་ཁྱབ་པའི་ཚུལ་ཡང་བཤད་པས་འཕགས་ཆེན་
དབང་ཐོབ་པ་རྣམས་ཀྱི་དབང་དུ་བྱས་ན་མི་འགལ་ལོ། ། །
གསུམ་པ་སངས་རྒྱས་ཀྱི་གསུང་ལ་འཇུག་པ་ནི། གསུང་གཅིག་ཡན་ལག་ཅེས་
སོགས་ཚིགས་བཅད་གཅིག་གིས་སྟོན་ཏེ། དོན་ནི་དེ་བཞིན་གཤེགས་པ་གཅིག་གིས་
གསུང་གཅིག་བཀའ་བསྩལ་པ་ཡང་གསུང་གི་ཡན་ལག་སྟེ་ཆ་ཤས་རྒྱ་མཚོ་ལྟ་བུར་མང་བའི་
ལ35



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྒྲ་སྐད་དུ་འགྱུར་བ་ཉིད་ཀྱིས། འཁོར་གྱི་དཀྱིལ་འཁོར་ན་ཡོད་པའི་འགྲོ་བ་རིགས་སོ་སོ་
བ་དང་། བསམ་པ་སོ་སོ་བ་དང་། ཁམས་སོ་སོ་བ་ཐམས་ཅད་ལ་རང་རང་གི་སྐད་ཀྱིས་
འཇུག་པ་སྟེ། རང་རང་གི་སྐད་དུ་གོ་ཞིང་ཐེ་ཚོམ་གཅོད་པར་འགྱུར་བའི་ཡོན་ཏན་དང་ལྡན་
པའི་རྒྱལ་བ་ཀུན་གྱི་གསུང་དབྱངས་ཡན་ལག་རྣམ་པར་དག་པ་དང་མཚུངས་པར་གྱུར་པའི་
འགྲོ་བ་ཀུན་གྱི་བསམ་པ་རེ་བའི་འབྲས་བུ་ཇི་བཞིན་དུ་སྐོང་བར་མཛད་པའི་སངས་རྒྱས་ཀྱི་
གསུང་དབྱངས་ལ་བདག་གིས་དད་པའི་སྒོ་ནས་མཉན་པ་ལ་དུས་རྟག་ཏུ་འཇུག་པར་བགྱི་
ཞིང་ཐོབ་པར་ཤོག་ཅིག་ཅེས་པའོ། །
བཞི་པ་དེ་བཞིན་གཤེགས་པས་ཆོས་ཀྱི་འཁོར་ལོ་བསྐོར་བ་ལ་འཇུག་པ་ནི། དུས་
གསུམ་གཤེགས་པའི་ཞེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་དུས་གསུམ་
དུ་གཤེགས་པའི་རྒྱལ་བ་ཐམས་ཅད་དག་ལ་སེམས་ཅན་གྱི་ཆེད་དུ་ཟབ་པ་དང་རྒྱ་ཆེ་བའི་
ཆོས་ཀྱི་འཁོར་ལོའི་ཚུལ་རབ་ཏུ་སྐོར་བར་མཛད་པའི་གསུང་དབྱངས་མི་ཟད་པ་བསྟན་
པའི་དོན་རྣམས་ལ་སྐད་ཅིག་རེ་རེ་ལའང་ཉན་ནུས་པའི་བློའི་སྟོབས་ཀྱིས་རབ་ཏུ་འཇུག་
པར་བགྱིའོ་ཞེས་པའི་དོན་ཡིན་ལ། དེ་ཡང་འགྲོ་བ་ལ་དབྱངས་ཇི་ལྟ་བུས་དོན་ཅི་འདྲ་ཞིག་
བསྟན་པས་ཐེ་ཚོམ་ཇི་ལྟར་བཅད་པ་རྣམས་མ་འདྲེས་པར་སེམས་ཀྱི་སྐད་ཅིག་སྐད་ཅིག་ལ་
རྟོགས་པ་ཡིན་པས་ས་མཐོན་པོའི་གནས་སྐབས་ཀྱི་ཡོན་ཏན་ཡིན་ནོ། །
ལྔ་པ་བསྐལ་བའི་འཇུག་པ་ལ་འཇུག་པ་ནི། མ་འོངས་བསྐལ་བ་ཞེས་སོགས་ཚིགས་
བཅད་གཅིག་གིས་སྟོན་ཏེ། དོན་ནི་མ་འོངས་པའི་བསྐལ་བ་ཐམས་ཅད་དུ་སངས་རྒྱས་ཀྱི་
སྐུ་དང་གསུང་གི་འཕྲིན་ལས་རྒྱ་ཆེན་པོ་ལ་ཇི་སྙེད་ཅིག་འབྱུང་བ་ལ་འཇུག་པ་ཐམས་ཅད་
ཀྱང་འདིར་སེམས་ཀྱི་སྐད་ཅིག་མ་གཅིག་གི་ཡུན་དུ་བསྡུས་ནས་འཇུག་པར་བགྱི་ལ། དེ་
བཞིན་དུ་དུས་གསུམ་བསྐལ་བ་ཇི་སྙེད་ཅིག་ཡོད་པ་དེ་དག་གི་ཚད་འདིར་སེམས་ཀྱི་སྐད་
ལ36ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།་
ཅིག་མ་གཅིག་གི་ཆ་ཤས་སུ་བསྡུས་ནས་ཡེ་ཤེས་ཀྱི་སྟོབས་ཀྱིས་རབ་ཏུ་འཇུག་པར་བགྱིའོ་
ཞེས་སྨོན་ནོ། །འདིར་དབང་ཐོབ་པའི་བྱང་སེམས་རྣམས་ཀྱིས་སྐད་ཅིག་བསྐལ་བ་དང་
བསྐལ་བ་སྐད་ཅིག་ཏུ་བསྒྱུར་ནུས་ཀྱང་འདིར་ནི་སྨོན་ལམ་གྱི་ཡུལ་ལོ། །
དྲུག་པ་དེ་བཞིན་གཤེགས་པ་ལ་བལྟ་ཞིང་དེའི་སྤྱོད་ཡུལ་ལ་འཇུག་པ་ནི། དུས་
གསུམ་གཤེགས་པ་ཞེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་དུས་གསུམ་གྱི་
བདེ་བར་གཤེགས་བ་མི་ཡི་སེངྒེ་སངས་རྒྱས་བཅོམ་ལྡན་འདས་གང་ཡིན་པ་དེའི་སྐུའི་
བཀོད་པ་འཁོར་གྱི་ཚོགས་རྒྱ་མཚོ་དང་བཅས་པ་རྣམས་ལ་བདག་གི་སེམས་ཀྱིས་སྐད་ཅིག་
གཅིག་ལ་དུས་གཅིག་ཏུ་བལྟ་ཞིང་། རྟག་ཏུ་སངས་རྒྱས་དེ་དག་གི་སྤྱོད་ཡུལ་ཏེ་སངས་རྒྱས་
དེ་དག་གི་ཏིང་ངེ་འཛིན་གྱི་རྣམ་པར་འཕྲུལ་བ་དང༌། བྱིན་གྱིས་བརླབས་པ་དང་། སྒྱུ་མའི་
རྣམ་པར་རོལ་བ་ལས་བྱུང་བའི་མཛད་པའི་སྒོ་བསམ་གྱིས་མི་ཁྱབ་པ་ལ་བདག་གིས་སྒྱུ་
མར་གྱུར་པ་སྟེ་སྒྱུ་མའི་རྣམ་པར་ཐར་བ་མངོན་དུ་གྱུར་པའི་སྟོབས་ཀྱིས་འཇུག་པར་བགྱིའོ། །
བདུན་པ་སངས་རྒྱས་ཀྱི་ཞིང་མངོན་པར་བསྒྲུབ་པ་ནི། གང་ཡང་དུས་གསུམ་དག་གི་
ཞེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་གང་ཡང་དུས་གསུམ་དུ་གནས་པ་
དག་གི་སངས་རྒྱས་ཀྱི་ཞིང་གི་བཀོད་པ་རྒྱ་མཚོ་ལྟ་བུ་ཇི་སྙེད་པ་དེ་དག་ཐམས་ཅད་སྒོམ་པ་
ལས་བྱུང་བའི་རྫུ་འཕྲུལ་དང་ཏིང་ངེ་འཛིན་གྱི་སྟོབས་ཀྱིས་རྡུལ་གཅིག་གི་སྟེང་དུ་མངོན་
པར་བསྒྲུབ་ནུས་པར་སྨོན་པ་དང་། དེ་བཞིན་དུ་ཕྱོགས་གཅིག་ཙམ་མ་ཡིན་པར་ཤར་
སོགས་ཕྱོགས་བཅུའི་ཞིང་མ་ལུས་པར་རྒྱལ་བ་རྣམས་ཀྱི་ཞིང་གི་བཀོད་པ་ཚད་མེད་པ་སྒྲུབ་
པ་ལ་འཇུག་པར་སྨོན་པ་སྟེ། སྔར་བཤད་པའི་རྡུལ་གཅིག་སྟེང་ན་ཞེས་སོགས་ཀྱི་སྐབས་
ནས་བསྟན་པ་ནི་སངས་རྒྱས་གཞན་གྱིས་བསྒྲུབས་པའི་ཞིང་གི་བཀོད་པ་ཡིན་ལ། འདི་ནི་
རང་གི་རྫུ་འཕྲུལ་དང་ཏིང་ངེ་འཛིན་གྱི་སྟོབས་ཀྱིས་བསྒྲུབས་པ་ཡིན་པས་ཁྱད་ཆེའོ། །ཞིང་
ལ37



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དག་པའི་སྦྱོར་བ་དངོས་ནི་ས་བརྒྱད་པ་ནས་འཐོབ་པ་ཡིན་ཀྱང་ད་ལྟ་ནས་མོས་པ་ཡིད་བྱེད་
དང་ས་དང་པོ་ནས་ཏིང་ངེ་འཛིན་གྱི་སྒོམ་ཚུལ་ཁྱད་པར་ཅན་གྱི་སྒོ་ནས་ཉམས་སུ་ལེན་པ་
ཡིན་ནོ། །
བརྒྱད་པ་དེ་བཞིན་གཤེགས་པའི་ཐད་དུ་འགྲོ་བ་ལ་སྨོན་པ་ནི། གང་ཡང་མ་བྱོན་
འཇིག་རྟེན་སྒྲོན་མ་དག །ཅེས་སོགས་ཚིགས་བཅད་གཅིག་གིས་སྟོན་ཏེ། དོན་ནི་གང་ཡང་
མ་བྱོན་པ་སྟེ་ཕྱི་མའི་དུས་ཀྱི་འཇིག་རྟེན་གྱི་མུར་ཐུག་པའི་འཇིག་རྟེན་གྱི་སྒྲོན་མ་ཕྱོགས་
བཅུའི་འཇིག་རྟེན་གྱི་ཁམས་ན་འཚོ་ཞིང་གཞེས་པར་འགྱུར་བ་མཐའ་ཡས་པ་ཇི་སྙེད་ཅིག་
འབྱུང་བ་དུས་གཅིག་ཆར་ཞིང་སོ་སོར་རིམ་པ་ཇི་ལྟ་བ་བཞིན་དུ་ཞིང་ལ་ལར་སངས་རྒྱས་
པའི་ཚུལ་དང་། ལ་ལར་ཆོས་འཁོར་བསྐོར་བའི་ཚུལ་དང་། ལ་ལར་མྱ་ངན་ལས་འདའ་
བའི་ཚུལ་རབ་ཏུ་ཞི་བ་མཐར་ཐུག་གི་མཛད་པའི་ཚུལ་སྟོན་པ་དང་། དེ་གསུམ་གྱིས་མཚོན་
ནས་ཞིང་མཐའ་ཡས་པར་མཛད་པ་བཅུ་གཉིས་ཀྱི་ཚུལ་སྟོན་པའི་མགོན་པོ་དེ་དག་ཐམས་
ཅད་ཀྱི་དྲུང་དུ་བདག་རྫུ་འཕྲུལ་གྱི་སྟོབས་ཀྱིས་ལུས་དེ་སྙེད་ཅིག་སྤྲུལ་ནས་ཕྱག་བྱ་བ་དང་།
བཀུར་སྟི་བྱ་བ་དང་། ཆོས་འཁོར་བསྐོར་བར་བསྐུལ་བའི་དོན་དུ་གསོལ་བ་འདེབས་པ་
སོགས་མཆོད་པ་དང་། བཀུར་སྟི་བྱ་བའི་དོན་དུ་བདག་མཆི་བ་སྟེ་ལྷགས་པར་བགྱིའོ་ཞེས་
འགྲོ་བར་སྨོན་པའོ། །
གཉིས་པ་བྱང་ཆུབ་སེམས་དཔའི་སྟོབས་བཅུ་སྒྲུབ་པའི་སྨོན་ལམ་ནི། ཀུན་ཏུ་མྱུར་
བའི་རྫུ་འཕྲུལ་སྟོབས་རྣམས་དང་། །ཞེས་སོགས་ཚིགས་བཅད་གཉིས་བྱུང་། དོན་ནི་
སྟོབས་དང་པོ་ནི་ས་བདུན་པ་མན་ཆད་ལས་ཤིན་ཏུ་མྱུར་བ་དང་། སངས་རྒྱས་ཀྱི་ཞིང་
ཐམས་ཅད་དུ་མཆོད་པ་སོགས་ཀྱི་ཆེད་དུ་རྫུ་འཕྲུལ་གྱི་སྐད་ཅིག་ལ་གནས་དེ་དང་དེར་
ཐོགས་མེད་ཡུད་ཙམ་གྱིས་མྱུར་བར་སླེབ་པ་དང་། སེམས་ཅན་སྨིན་གྲོལ་ལ་འགོད་པའི་
༤38



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
མཐུ་ཤིན་ཏུ་མྱུར་བ་སྟེ་དེ་དག་ཀུན་ཏུ་མྱུར་བའི་རྫུ་འཕྲུལ་གྱི་སྟོབས་སོ། །སྟོབས་གཉིས་པ་
ནི། ཐེག་པ་གསུམ་མ་ཟད་ཞིང་ཁམས་མཐའ་ཡས་པའི་ཁམས་བསམ་པ་དབང་བོ་དང་
འཚམ་པའི་ཐེག་པ་སྣ་ཚོགས་པ་རྒྱ་མཚོ་ལྟ་བུ་ཀུན་ནས་དེ་ཐམས་ཅད་ཀྱི་སྒོ་ནས་ཐེག་པ་
ཆེན་པོར་འགོད་པའི་ཐེག་པའི་སྟོབས་དང་། སྟོབས་གསུམ་པ་ནི། བྱང་ཆུབ་སེམས་དཔའ་
ཁྱིམ་ན་གནས་པའི་ཚེ་ནའང་ཁྱིམ་པའི་སྤྱོད་པས་ཟིལ་གྱིས་མི་ནོན་ཞིང་སྒོ་གསུམ་གྱི་བྱ་
བྱེད་མཐའ་དག་སེམས་ཅན་ལ་ཕན་པར་འགྱུར་བའི་རྫུ་འཕྲུལ་དང་ཏིང་ངེ་འཛིན་གྱི་སྟོབས་
མཐུ་ཆེན་པོས་དངོས་སུ་དེ་ལྟར་སྒྲུབ་པ་ཀུན་ཏུ་ཡོན་ཏན་སྤྱོད་པའི་སྟོབས་དང་། སྟོབས་
བཞི་པ་ནི། ཚ་བའི་དམྱལ་བར་བྱམས་པའི་ཏིང་ངེ་འཛིན་གྱིས་སྤྲིན་ཆེན་པོ་སྤྲུལ་བ་ལས་
བསིལ་བའི་ཆར་རྒྱུན་ཕབ་སྟེ་བདེ་བ་ལ་འགོད་པ་ལྟ་བུས་མཚོན་འཇིག་རྟེན་གྱི་ཁམས་
ཐམས་ཅད་ཕན་བདེའི་བསམ་པས་ཁྱབ་པར་སྤྲོ་བའི་བྱམས་པའི་ཏིང་ངེ་འཛིན་གྱི་སྟོབས་
དང༌། སྟོབས་ལྔ་པ་ནི། ཚངས་པ་དང་དབང་པོ་ལ་སོགས་པའི་བསོད་ནམས་ཀྱིས་བ་སྤུའི་
ཁུང་བུ་གཅིག་གི་བསོད་ནམས་ལ་ཡང་འགྲན་པར་མི་ནུས་ཤིང་། དེ་དག་ཐམས་ཅད་ཟིལ་
གྱིས་གནོན་ཅིང་སྐད་ཅིག་སྐད་ཅིག་ལ་བསོད་ནམས་ཀྱི་ཕུང་བོ་དཔག་ཏུ་མེད་པ་འཕེལ་
བའི་ཀུན་ནས་དགེ་བའི་བསོད་ནམས་ཀྱི་སྟོབས་དང་། སྟོབས་དྲུག་པ་ནི། གཞན་དོན་དུ་
བཟོ་དང་སྒྱུ་རྩལ་འཇིག་རྟེན་པའི་བསྟན་བཅོས་སོགས་བྱང་ཆུབ་སེམས་དཔའི་བསླབ་པའི་
གནས་རྣམས་ལ་སྐད་ཅིག་རེ་རེ་ལའང་མ་ཆགས་ཤིང་ཐོགས་པ་མེད་པར་འཇུག་པའི་ཡེ་
ཤེས་ཀྱི་སྟོབས་དང༌། སྟོབས་བདུན་པ་ནི། ཆོས་རྣམས་ཀྱི་གནས་ལུགས་དེ་ཁོ་ན་ཉིད་ཀྱི་
དོན་ལ་འཇོག་པའི་ཚེ་རྣམ་ཤེས་རགས་པ་གཞན་གྱི་རྒྱུ་བ་བཀག་ནས་འགོག་པ་ཡང་དག་
པའི་མཐའ་ལ་སྐད་ཅིག་ལ་སྙོམས་པར་འཇུག་ལྡང་བྱེད་ནུས་པའི་ཤེས་རབ་ཀྱི་སྟོབས་དང་།
སྟོབས་བརྒྱད་པ་ནི། ཤིན་ཏུ་རགས་པའི་འདོད་སེམས་ལྟ་བུའང་ལམ་ཟག་མེད་ཀྱི་ངོ་བོར་
39ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བསྐྱེད་པར་ནུས་པ་དང་། ལུས་ངག་གི་མི་དགེ་བ་རྣམས་ཀྱང་གཞན་དོན་སྒྲུབ་པའི་དགོས་
པ་ཡོད་ན་ལམ་གྱི་གྲོགས་སུ་བསྒྱུར་ནུས་པ་དང་། སེམས་ཅན་སྨིན་པའི་ཐབས་ཀྱི་རྣམ་
གྲངས་མཐའ་ཡས་པ་ལ་མཁས་པའི་ཐབས་ཀྱི་སྟོབས་དང༌། སྟོབས་དགུ་བ་ནི། སྐད་ཅིག་
རེ་རེ་ལའང་སེམས་ཞི་བ་དང་མ་ཞི་བའི་མཐར་ཐུག་པའི་སེམས་སྤེལ་བ་དང་ཟག་པ་དང་
བཅས་པ་དང་ཟག་པ་མེད་པའི་སེམས་སྐད་ཅིག་རེ་རེ་ཞིང་སྤེལ་བ་དང་། དཔའ་བར་འགྲོ་
བ་དང་། ནམ་མཁའ་མཛོད་དང་། དྲི་མ་མེད་པ་ལ་སོགས་པ་ལ་མངའ་བརྙེས་པའི་ཏིང་ངེ་
འཛིན་གྱི་སྟོབས་དང་། སྟོབས་བཅུ་པ་ནི། སྟོབས་སྔ་མ་དེ་དག་ལ་བརྟེན་ནས་བླ་ན་མེད་
པའི་བྱང་ཆུབ་ཀྱི་སྟོབས་ཏེ་སངས་རྒྱས་ཀྱི་ཡོན་ཏན་ཁྱད་པར་ཅན་རང་རྒྱུད་ལ་མྱུར་དུ་སྒྲུབ་
པར་བྱེད་པའི་སྟོབས་དང་། སྟོབས་བཅུ་བོ་དེ་རྣམས་རང་རྒྱུད་ལ་མྱུར་དུ་སྒྲུབ་པར་བྱེད་པར་
སྨོན་པའོ། །སྐབས་འདིར་སྟོབས་ཞེས་པ་རང་རང་གི་མི་མཐུན་ཕྱོགས་ཀྱིས་ཟིལ་གྱིས་མི་
ནོན་པའི་དོན་ཡིན་ནོ། །
གསུམ་པ་གཉེན་པོ་སྒྲུབ་པ་ནི། ལས་ཀྱི་སྟོབས་རྣམས་ཞེས་སོགས་ཚིགས་བཅད་
གཅིག་བྱུང་། དོན་ནི་འཁོར་བས་བསྡུས་པའི་ཟག་བཅས་ཀྱི་ལས་ཀྱི་སྟོབས་རྣམས་ཡོངས་
སུ་དག་པ་སྟེ་བྱང་བར་བྱེད་པ་དང་། སྒོ་གསུམ་གྱིས་བྱས་པའི་རྩ་བ་དག་ཉེ་བའི་ཉོན་
མོངས་པའི་སྟོབས་རྣམས་རྩ་བ་ནས་འཇོམས་པར་བྱེད་པ་དང་། བྱང་ཆུབ་ལ་བར་དུ་གཅོད་
པའི་བདུད་བཞིའི་སྟོབས་རྣམས་སྟོབས་མེད་པ་སྟེ་ནུས་པ་དམན་པར་བྱས་ནས་སྟོབས་ཁྱད་
པར་ཅན་དུ་བསྒྲུབ་པའི་སྒོ་ནས་ཀུན་ཏུ་བཟང་པོའི་སྤྱོད་པ་ཕུན་སུམ་ཚོགས་པའི་སྟོབས་
རྣམས་ཡོངས་སུ་རྫོགས་པར་བྱེད་པར་བགྱིའོ་ཞེས་སྨོན་པའོ། །
བཞི་པ་བྱང་ཆུབ་སེམས་དཔའི་ལས་ནི། ཞིང་རྣམས་རྒྱ་མཚོ་ཞེས་སོགས་ཚིགས་
བཅད་གཉིས་ཀྱིས་སྟོན་ལ། དོན་ནི་རྒྱ་མཚོ་ཞེས་པ་གྲངས་མཐའ་ཡས་པ་དང་བསམ་གྱིས་
སྨ40ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
མི་ཁྱབ་པའི་དོན་ཡིན་ཞིང་། དེ་ཡང་རང་གང་དུ་སངས་རྒྱས་པའི་སངས་རྒྱས་ཀྱི་ཞིང་བདེ་
བ་ཅན་ལ་སོགས་པའི་ཞིང་སྣོད་བཅུད་ཀྱི་སྐྱོན་རྣམ་པར་དག་པར་བྱེད་པ་དང་། སེམས་ཅན་
རྒྱ་མཚོ་རྫུ་འཕྲུལ་གྱི་ཆོ་འཕྲུལ་དང་། བདེན་པའི་ཆོ་འཕྲུལ་དང༌། ཏིང་ངེ་འཛིན་གྱི་ཆོ་
འཕྲུལ་གསུམ་གྱི་སྒོ་ནས་སྲིད་ཞིའི་འཇིགས་པ་ལས་དགྲོལ་བར་བྱེད་པ་དང་། ལུང་དང་
རྟོགས་པས་བསྡུས་པའི་དམ་པའི་ཆོས་རྣམས་རྒྱ་མཚོ་ཤེས་རབ་ཀྱི་མིག་གིས་རབ་ཏུ་མཐོང་
ཞིང་སོ་སོར་རྟོག་པར་བྱེད་པ་དང་། ཤེས་བྱའི་རབ་དབྱེ་ཇི་སྙེད་པའི་རྣམ་པ་མཐའ་ཡས་པ་
ལ་འཇུག་པའི་ཡེ་ཤེས་རྒྱ་མཚོ་རབ་ཏུ་རྟོགས་པ་སྟེ་མངོན་སུམ་དུ་བྱེད་པ་དང༌། ཚོགས་
གཉིས་ཀྱིས་བསྡུས་པའི་བྱང་ཆུབ་སེམས་དཔའི་སྤྱོད་པ་རྒྱ་མཚོ་རྣམ་པར་དག་པ་སྟེ་དྲི་མས་
མ་གོས་པར་སྤྱོད་པར་བྱེད་པ་དང་། སྨོན་ལམ་ཆེན་པོ་འབུམ་ཕྲག་གྲངས་མེད་པ་བཅུ་ལ་
སོགས་པ་བྱང་ཆུབ་སེམས་དཔའི་སྨོན་ལམ་རྒྱ་མཚོ་རབ་ཏུ་རྫོགས་པར་བྱེད་པ་དང་།
ཕྱོགས་བཅུའི་སངས་རྒྱས་རྒྱ་མཚོ་རྣམས་བྱང་ཆུབ་སེམས་དཔའི་སྤྱོད་པའི་མཆོད་པའི་སྤྲིན་
གྱིས་མཆོད་པར་བགྱིད་པ་དང་། ལས་བདུན་པོ་དེ་དག་ཀྱང་བསྐལ་བ་རྒྱ་མཚོའི་བར་དུ་སྐྱོ་
བ་མེད་པར་བརྩོན་འགྲུས་ཀྱི་སྟོབས་ཀྱིས་སྤྱད་པར་བགྱིའོ་ཞེས་སྨོན་པའོ། །རྒྱ་མཚོ་ལྟ་
བུའི་ལས་བརྒྱད་པོ་དེ་ཡང་སྐད་ཅིག་མ་རེ་རེའི་ནང་དུ་ཚངས་པར་སྤྱོད་པ་སྟེ། ས་བཅུ་བའི་
མདོ་ལས་གསུངས་པའི་བྱང་ཆུབ་སེམས་དཔའི་དབང་བཅུ་དང་སྟོབས་བཅུ་ལ་སོགས་པ་
ཡོངས་སུ་རྫོགས་པའི་ས་བཅུ་པ་ཆོས་ཀྱི་སྤྲིན་ཐོབ་པའི་གནས་སྐབས་ཀྱི་མཛད་པ་གཙོ་
བོར་བྱས་པ་ཡིན་ལ། རྗེས་མཐུན་པ་ནི་དེའི་སྔོན་ནས་ཀྱང་ཡོད་པར་གསུངས།
ལྔ་པ་རྗེས་སུ་སློབ་པ་ལ་གཉིས་ལས། དེ་བཞིན་གཤེགས་པའི་རྗེས་སུ་སློབ་པ་ནི།
གང་ཡང་དུས་གསུམ་གཤེགས་པའི་ཞེས་སོགས་ཚིགས་བཅད་གཅིག་བྱུང་། དོན་ནི་དུས་
གསུམ་གྱི་བདེ་བར་གཤེགས་པ་ཐམས་ཅད་ཀྱིས་སྔོན་བླ་ན་མེད་པའི་བྱང་ཆུབ་ཐོབ་པའི་
༤41ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཆེད་དུ་སྤྱད་པ་སྤྱོད་པའི་ཚེ་སྨོན་ལམ་གྱི་བྱེ་བྲག་རྒྱ་མཚོ་ལྟ་བུ་བཏབ་པ་རྣམས་བདག་གིས་
ཀུན་ཏུ་བཟང་པོའི་སྤྱོད་པ་དེ་ཀུན་བླ་ན་མེད་པའི་བྱང་ཆུབ་ཐོབ་པའི་ཆེད་དུ་ད་ལྟ་ཉིད་ནས་
ཡོངས་སུ་རྫོགས་པར་བགྱིའོ་ཞེས་པའོ། །
གཉིས་པ་བྱང་ཆུབ་སེམས་དཔའི་རྗེས་སུ་སློབ་པ་ལ་གཉིས་ལས། དང་པོ་བྱང་
སེམས་ཀུན་བཟང་གི་རྗེས་སུ་སློབ་པ་ནི། རྒྱལ་བ་ཀུན་གྱི་སྲས་ཀྱི་ཐུ་བོ་པ། །ཞེས་སོགས་
ཚིགས་བཅད་གཉིས་ཀྱིས་སྟོན་ཏེ། དོན་ནི་རྒྱལ་བ་ཀུན་གྱི་སྲས་ཀྱི་ཐུ་བོ་པ་བྱང་ཆུབ་
སེམས་དཔའ་གང་གི་མིང་ནི་ཕྱོགས་བཅུའི་སངས་རྒྱས་ཐམས་ཅད་ཀྱིས་མགྲིན་གཅིག་ཏུ་
ཀུན་ཏུ་བཟང་པོ་ཞེས་འབོད་པའི་མཁས་པ་དེ་དང་མཚུངས་པར་བདག་ཀྱང་བྱང་ཆུབ་
སེམས་དཔའི་སྤྱོད་པ་རླབས་པོ་ཆེར་སློབ་པའི་སྒོ་ནས་དགེ་བ་འདི་དག་ཐམས་ཅད་རབ་ཏུ་
བསྔོའོ་ཞེས་སྨོན་པ་དང་། ལུས་དག་པ་ནི་ལུས་གང་འདོད་ཀྱི་གཟུགས་སུ་སྤྲུལ་བ་དང་།
ངག་དག་པ་ནི་དབྱངས་ཀྱི་དཀྱིལ་འཁོར་གཅིག་གིས་འགྲོ་བ་ཀུན་གྱི་སྐད་དང་མཐུན་པར་
སྟོན་ནུས་པ་དང་། ཡིད་དག་པ་ནི་སྐད་ཅིག་གཅིག་ལ་ཏིང་ངེ་འཛིན་དུ་མངོན་དུ་བྱེད་ནུས་
པ་དང་། སྤྱོད་པ་རྣམ་པར་དག་པ་ནི་ཕར་ཕྱིན་དྲུག་གི་སྤྱོད་པ་མི་མཐུན་ཕྱོགས་ཀྱི་དྲི་མས་
མི་བརྫི་བ་དང་། ཞིང་རྣམ་པར་དག་པ་ནི་རིན་པོ་ཆེ་ས་གཞི་ལ་སོགས་པའི་རང་བཞིན་
ཡོངས་སུ་དག་པར་འགྱུར་བ་སྟེ། བསྡུ་ན་དག་པ་རྣམ་པ་ལྔ་བོ་དེ་ཐོབ་པའི་ཕྱིར་དུ་བསྔོ་བ་
བཟང་པོ་མཁས་པ་ཀུན་ཏུ་བཟང་པོའི་སྤྱོད་ཚུལ་ཅི་འདྲ་བར་བདག་ཀྱང་རྣམ་པ་ལྔ་བོ་དེ་
དང་མཚུངས་པར་ཤོག་ཅིག་ཅེས་སྨོན་པའོ། །
གཉིས་པ་བྱང་སེམས་འཇམ་དཔལ་གྱི་རྗེས་སུ་སློབ་པ་ནི། ཀུན་ནས་དགེ་བ་བཟང་
པོ་སྤྱད་པའི་ཕྱིར། །ཞེས་སོགས་ཚིགས་བཅད་གཅིག་བྱུང་། དོན་ནི་ཀུན་ནས་ཏེ་ཐོག་
མཐའ་བར་གསུམ་དུ་དགེ་བའི་བཟང་པོའི་སྤྱོད་པ་ཡོངས་སུ་སྤྱད་པའི་ཕྱིར། འཕགས་པ་
~42



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
འཇམ་དཔལ་གྱི་སྨོན་ལམ་སྤྱད་པར་བགྱི་སྟེ། འཕགས་པ་འཇམ་དཔལ་གྱིས་སྔོན་རྒྱལ་བོ་
ནམ་མཁའ་ཞེས་བྱ་བར་གྱུར་པ་ན། མཁའ་ཁྱབ་ཀྱི་སེམས་ཅན་ཐམས་ཅད་ལ་ཕན་པ་དང་
བདེ་བ་བླ་ན་མེད་པ་བསྒྲུབ་པར་དམ་བཅས་ཤིང་སྨོན་ལམ་བཏབ་པ་དང་མཚུངས་པར་
བདག་གིས་སྨོན་ལམ་ཇི་ལྟར་བཏབ་པ་རྣམས་མ་འོངས་བསྐལ་བ་ཀུན་ཏུ་བར་མ་དོར་
འདོར་བར་མི་བྱེད་པར་ཡོངས་སུ་རྫོགས་ཤིང་མཐར་ཕྱིན་པའི་སྒོ་ནས་བྱང་ཆུབ་སེམས་
དཔའི་སྤྱོད་པ་རླབས་པོ་ཆེ་ལ་སློབ་པའི་བྱ་བ་མ་ལུས་པ་རྫོགས་པར་བགྱི་ཞེས་སྨོན་པའོ། །
དྲུག་པ་དེ་དག་གི་དོན་བསྡུ་བ་ནི། སྤྱོད་པ་དག་ནི་ཚད་ཡོད་ཅེས་སོགས་ཚིགས་
བཅད་གཅིག་གིས་སྟོན་ཏེ། དོན་ནི་གོང་དུ་བཤད་པའི་བྱང་ཆུབ་སེམས་དཔའ་དེ་དག་གི་
སྤྱོད་པ་རླབས་པོ་ཆེ་ཐམས་ཅད་མ་ཚང་བ་མེད་པར་ཁུར་དུ་བླངས་པས་ཚད་ཡོད་པར་མ་
གྱུར་ཅིག་སྟེ། གྲངས་དང་དུས་དང་དཔེའི་སྒོ་ནས་ཚད་བཟུང་བར་མི་ནུས་པ་དང་། བྱང་
ཆུབ་སེམས་དཔའ་རྣམས་ཀྱི་སྐུ་གསུང་ཐུགས་ཀྱི་གསང་བའི་ཡོན་ཏན་རྣམས་ཀྱང་ཚད་
བཟུང་བར་མི་ནུས་པ་བདག་གིས་བསྒྲུབ་ནུས་པར་ཤོག་ཅིག །དེ་ལྟ་བུའི་སྤྱོད་པ་ཚད་མེད་
པ་ལ་གནས་ནས་ཀྱང་ཕྱོགས་བཅུའི་རྒྱལ་བ་སྲས་བཅས་ཀྱི་རྣམ་པར་འཕྲུལ་བའི་མཛད་པ་
རླབས་པོ་ཆེ་ཐམས་ཅད་འཚལ་བ་སྟེ་མངོན་སུམ་དུ་བྱེད་པར་བགྱིའོ། །
གསུམ་པ་སྨོན་ལམ་གྱི་འབྲས་བུ་གྲུབ་པའི་ཚད་ནི། ནམ་མཁའི་མཐར་ཐུག་གྱུར་པ་
ཞེས་སོགས་ཚིགས་བཅད་གཅིག་བྱུང་། དོན་ནི་ནམ་མཁའ་ལ་ཕྱོགས་ཀྱི་མཐའ་འདི་ཙམ་
དུ་ཟད་དོ། །དུས་ཀྱང་འདི་ཙམ་ཟད་དོ་ཞེས་ཚད་བཟུང་དུ་མེད་པ་བཞིན་དུ་སེམས་ཅན་གྱི་
གྲངས་ཚད་འདི་ཙམ་མོ་ཞེས་བཟུང་དུ་མེད་པ་དང་། དེ་བཞིན་དུ་ལས་དཀར་ནག་དང་ཉོན་
མོངས་པའི་རྣམ་པར་དབྱེ་བ་ཚད་བཟུང་དུ་མེད་པས་བདག་གི་སྨོན་ལམ་བཏབ་པའི་མཐའ་
ཡང་ཚད་བཟུང་དུ་མེད་དེ། ནམ་མཁའི་མཐའ་དང་མཉམ་པའི་སེམས་ཅན་གྱི་ལས་དང་
43



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཉོན་མོངས་པའི་མཐའ་མ་ཟད་ཀྱི་བར་དུ་དེ་དག་གི་དོན་བྱེད་པར་སྨོན་ལམ་བཏབ་པའི་
དབང་གིས་སོ། །འོན་ཀྱང་སྨོན་ལམ་དེ་དག་གི་འབྲས་བུ་འགྲུབ་སྟེ། ཆོས་ཀྱི་རྒྱལ་བོ་སངས་
རྒྱས་བཅོམ་ལྡན་འདས་ཀྱི་གོ་འཕང་མངོན་དུ་བྱས་པའི་ཚེ་སྔོན་གྱི་ཐུགས་བསྐྱེད་དང་སྨོན་
ལམ་གྱི་མཐུས་ནམ་མཁའ་མ་ཟད་ཀྱི་བར་དུ་ཡིད་བཞིན་གྱི་ནོར་བུ་ལྟར་རྣམ་པར་མི་རྟོག་
བཞིན་དུ་རྣམ་པར་དཀར་བའི་འཕྲིན་ལས་ཀྱི་འཇུག་པ་རྒྱུན་མི་འཆད་དུ་འབྱུང་བ་ཡིན་པའི་
ཕྱིར་རོ། །འདི་ཡན་ཆད་ཀྱིས་སྨོན་ལམ་གྱི་དངོས་གཞི་རྫོགས་པ་ཡིན་ནོ། །
གསུམ་པ་སྨོན་ལམ་གྱི་ཕན་ཡོན་གྱི་སྒོ་ནས་མཇུག་བསྡུ་བ་ལ་གཉིས། སྨོན་ལམ་གྱི་
ཕན་ཡོན་བཤད་པ་དངོས་དང་། སྨོན་ལམ་བཏབ་པའི་དགེ་རྩ་བསྔོ་བའོ། །དང་པོ་ལ་
གཉིས། སྨོན་ལམ་གྱི་ཕན་ཡོན་རྒྱས་པར་བཤད་པ་དང་། སྨོན་ལམ་གྱི་ཕན་ཡོན་བསྡུས་ཏེ་
བསྟན་པའོ། །དང་པོ་ལ་གཉིས། ཚེ་འདིར་འབྱུང་བའི་ཕན་ཡོན་དང་། ཚེ་རབས་གཞན་དུ་
འབྱུང་བའི་ཕན་ཡོན་ནོ། །དང་པོ་ལ་བཞི། བསོད་ནམས་ཡོངས་སུ་འཛིན་པ་དང་། དེ་
བཞིན་གཤེགས་པ་མཐོང་བ་དང་། བྱང་ཆུབ་སེམས་དཔའ་དང་སྐལ་བ་མཉམ་པ་ཉིད་ཐོབ་
པ་དང་། ལས་ཀྱི་སྒྲིབ་པ་ཡོངས་སུ་ཟད་པར་འགྱུར་བའི་ཕན་ཡོན་བཤད་པའོ། །དང་པོ་ནི།
གང་ཡང་ཕྱོགས་བཅུའི་ཞིང་རྣམས་ཞེས་སོགས་ཚིགས་བཅད་གཉིས་ཀྱིས་བསྟན་ཏེ། དོན་
ནི་གང་ཡང་སྟེ་སྐྱེ་བོ་གང་ཞིག་གིས་ཕྱོགས་བཅུའི་ཞིང་མཐའ་ཡས་པ་རིན་པོ་ཆེ་སྣ་བདུན་
གྱིས་ཡོངས་སུ་བཀང་སྟེ་རྒྱལ་བ་རྣམས་ལ་ཕུལ་བ་དང་། གཞན་ཡང་ལྷ་དང་མིའི་ཡོ་བྱད་
ཀྱི་དམ་པ་སྤྱི་དང་རོ་བརྒྱ་བའི་བདུད་རྩིའི་ཟས་ཀྱིས་བདེ་བ་བསྐྱེད་པར་ནུས་པ་དག་གིས་
རྒྱལ་བ་རྣམས་ལ་མཆོད་ཅིང་སྲི་ཞུ་བགྱི་བ་རྣམས་ཀྱིས། དུས་ཀྱང་བསྐལ་བ་ཞིང་གི་རྡུལ་
སྙེད་ཀྱི་གྲངས་དང་མཉམ་པར་ཕུལ་བ་ནི་བསོད་ནམས་བསམ་གྱིས་མི་ཁྱབ་པ་ཡིན་ལ།
བསོད་ནམས་དེ་བས་ཀྱང་གང་ཟག་གང་གིས་བྱང་ཆུབ་སེམས་དཔའི་སྨོན་ལམ་གྱི་རྒྱལ་བོ་
ལ44ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
བཟང་པོ་སྤྱོད་པ་འདིའི་ཚིག་ཐོས་ནས་དོན་ཡིད་ལ་བསམ་ཞིང་། གཞན་དོན་དུ་བླ་ན་མེད་
པའི་བྱང་ཆུབ་ཆེན་པོའི་རྗེས་སུ་མོས་ཏེ་གོ་འཕང་མཆོག་དེ་ཐོབ་པའི་ཕྱིར་སྨོན་ལམ་
འདེབས་པ་དང་མང་དུ་དོད་པ་ལྟ་ཅི་སྨོས། ལན་ཅིག་ཙམ་དད་པ་བསྐྱེད་པ་ཡང་བསོད་
ནམས་འདི་ནི་སྔ་མ་ལྟ་བུའི་བསོད་ནམས་གཞན་རྣམས་ཀྱི་དམ་པ་སྟེ་ལྷག་པ་དང་གཙོ་བོ་
ཆེས་མཆོག་ཏུ་འགྱུར་བའི་ཕན་ཡོན་ཆེ་བར་གསུངས་པའོ། །
གཉིས་པ་ནི། གང་གིས་བཟང་སྤྱོད་སྨོན་ལམ་འདི་བཏབ་པས། །ཞེས་སོགས་ཚིགས་
བཅད་གཅིག་གིས་སྟོན་ཏེ། དོན་ནི་དད་པ་དང་ལྡན་པའི་སྐྱེ་བོ་གང་ཞིག་གིས་བཟང་པོ་
སྤྱོད་པའི་སྨོན་ལམ་གྱི་དོན་ཤར་སྒོམ་གྱི་ཚུལ་དུ་འཛིན་པ་དེ་ཡང་ངན་སོང་དུ་སྐྱེ་བའི་རྒྱུ་ཆོས་
སྤངས་པ་དང་། དགེ་བའི་བཤེས་གཉེན་གྱི་ཐུགས་དང་འགལ་བ་དང་། ཞིང་དམ་པ་ལ་གནོད་
པ་བྱེད་པ་ལ་སོགས་པ་རྣམས་སྤང་བར་འགྱུར་བས་ངན་སོང་གི་སྡུག་བསྔལ་མི་མྱོང་ཞིང་
སྤང་པར་འགྱུར་ལ། དེ་བཞིན་དུ་གང་ཟག་དེས་ནི་མི་སྡིག་པའི་གྲོགས་པོ་ངན་སྤྱོད་དང་
ལྡན་པ་རྣམས་དང་མི་འགྲོགས་ཤིང་སྤང་བ་དང་། བཅོམ་ལྡན་འདས་སྣང་བ་མཐའ་ཡས་ཀྱི་
མཚན་དཔེས་བརྒྱན་པའི་སྐུ་ལྟ་བས་ཆོག་མི་ཤེས་པ་མྱུར་དུ་སྟེ་རིང་བོར་མི་ཐོགས་པར་ཚེ་
འདི་ཉིད་ལ་མཐོང་བར་འགྱུར་བའོ། །
གསུམ་པ་ནི། དེ་དག་རྙེད་པ་རབ་རྙེད་ཅེས་སོགས་ཚིགས་བཅད་གཅིག་བྱུང༌། དོན་
ནི་གཞན་ཡང་གང་ཟག་དེ་དག་གིས་ཐེག་པ་ཆེན་པོའི་ཆོས་ལ་ལོངས་སྤྱོད་པའི་དགེ་བའི་
བཤེས་གཉེན་དང་། གྲོགས་དང་གནས་དང་ཡོ་བྱད་ལ་སོགས་པའི་མཐུན་རྐྱེན་ཐམས་ཅད་
རང་གི་ངང་གིས་འདུ་བར་འགྱུར་བས་རྙེད་པ་རབ་ཏུ་རྙེད་ཅིང་། གཞན་ལ་སྡུག་བསྔལ་དུ་
འགྱུར་བའི་ནད་དང་རྐྱེན་ངན་པ་གང་ཟག་འདི་ལ་བྱང་ཆུབ་ཀྱི་སེམས་སྦྱོང་བའི་གྲོགས་སུ་
འགྱུར་བས་ལུས་སེམས་བདེ་བར་འཚོ་ལ། མི་ཚེ་འདིར་ཡང་རྒྱལ་བ་སྲས་དང་བཅས་པའི་
~45ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བྱིན་རླབས་ཀྱིས་འདི་ཕྱིའི་དོན་མཐའ་དག་བདེ་བླག་ཏུ་འགྲུབ་པར་འགྱུར་བས་མི་ཚེ་དོན་
ལྡན་དུ་འགྱུར་ལ། བྱང་ཆུབ་སེམས་དཔའ་ཀུན་ཏུ་བཟང་པོ་དེ་ཡང་སེམས་དང་སྤྱོད་པ་དང་
ཡོན་ཏན་དང་བསོད་ནམས་ཇི་ལྟ་བུ་དང་ལྡན་པ་དེ་དང་མཚུངས་པར་བདག་ཀྱང་རིང་བོར་
མི་ཐོགས་པ་སྟེ་མྱུར་བར་ཡོན་ཏན་དེ་དག་དང་ལྡན་པར་འགྱུར་རོ་ཞེས་པའོ། །
བཞི་པ་ནི། མཚམས་མེད་ལྔ་བོ་ཞེས་སོགས་ཚིགས་བཅད་གཅིག་བྱུང་། དོན་ནི་ཕ་
བསད་པ་དང་། མ་བསད་པ་དང་། དགྲ་བཅོམ་པ་བསད་པ་དང་། དགེ་འདུན་གྱིས་དབྱེན་
བྱས་པ་དང་། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་སྟེ་མཚམས་མེད་པའི་
སྡིག་པ་རྣམས་ཀྱང་། གང་གིས་བླང་དོར་གྱི་གནས་མི་ཤེས་པའི་དབང་གིས་བྱས་པ་རྣམས་
ཀྱང་བཟང་པོ་སྤྱོད་པའི་སྨོན་ལམ་འདི་ཉིད་ཡིད་རབ་ཏུ་གུས་པས་ཁ་ཏོན་དུ་བྱེད་ཅིང༌།
ཚུལ་བཞིན་དུ་བརྗོད་ན་སྡིག་པ་དེ་དག་ཡོངས་སུ་བྱང་བར་འགྱུར་རོ་ཞེས་པའོ། །
གཉིས་པ་ཚེ་རབས་གཞན་དུ་འབྱུང་བའི་ཕན་ཡོན་ལ་གཉིས། རྒྱུའི་གནས་སྐབས་ཀྱི་
ཕན་ཡོན་དང་། འབྲས་བུའི་གནས་སྐབས་ཀྱི་ཕན་ཡོན་ནོ། །དང་པོ་ནི། ཡེ་ཤེས་དང་ནི་
གཟུགས་དང་མཚན་རྣམས་དང་། །ཞེས་སོགས་ཚིགས་བཅད་གཅིག་བྱུང་། དོན་ནི་བཟང་
པོ་སྤྱོད་པའི་སྨོན་ལམ་གྱི་རྒྱལ་བོ་འདི་ཉིད་ཡི་དམ་དུ་བྱེད་པ་དེ་ནི་ཚེ་རབས་ཕྱི་མ་རྣམས་སུ་
ལྷ་དང་མིའི་འགྲོ་བ་གང་དུ་སྐྱེས་ཀྱང་རིག་པའི་གནས་ལ་ཤེས་པ་ཐོགས་མེད་དུ་འཇུག་པའི་
ཡེ་ཤེས་ཕུན་སུམ་ཚོགས་པ་དང་། ཆུ་ཞེང་གབ་པ་ལ་སོགས་པའི་གཟུགས་དང་། མགོ་བོ་
གདུགས་ལྟར་རྒྱས་པའི་མཚན་ལེགས་པ་དང་། རྒྱལ་རིགས་ལ་སོགས་པའི་རིགས་མཐོན་
པོ་དང་། ཁ་དོག་ཕུན་སུམ་ཚོགས་པ་དང་ལྡན་པར་འགྱུར་བ་དང་། བྱང་ཆུབ་ལ་བར་དུ་
གཅོད་པའི་བདུད་དང་། གྲུབ་མཐའ་ངན་པས་བློ་བསྒྱུར་བའི་མུ་སྟེགས་ཅན་སོགས་ཀྱིས་
གང་ཟག་འདིའི་ལམ་ལ་བར་ཆད་བྱེད་མི་ཐུབ་པར་མ་ཟད། བསོད་ནམས་དང་ཡེ་ཤེས་ཀྱི་
ལ46



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་
།
སྟོབས་ཀྱིས་དེ་དག་ཕར་ཟིལ་གྱིས་གནོན་པར་འགྱུར་བ་དང་། འཇིག་རྟེན་གསུམ་པོ་ཀུན་
ན་ལྷ་དང་བཅས་པའི་འགྲོ་བ་ཐམས་ཅད་ཀྱིས་མཆོད་ཅིང་ཕྱག་བྱ་བའི་འོས་སུ་འགྱུར་བའོ། །
གཉིས་པ་ནི། བྱང་ཆུབ་ཤིང་དབང་ཞེས་སོགས་ཚིགས་བཅད་གཅིག་གིས་སྟོན་ཏེ།
དོན་ནི་སྨོན་ལམ་འདི་ཡི་དམ་དུ་བྱེད་པའི་གང་ཟག་དེ་ལམ་བགྲོད་པ་མཐར་ཕྱིན་ནས་བྱང་
ཆུབ་ཀྱི་ཤིང་གི་དབང་བོའི་དྲུང་དུ་སོང་སྟེ། དེར་ཕྱིན་ནས་ཀྱང་སེམས་ཅན་ཐམས་ཅད་ལ་
ཕན་པ་བསྒྲུབ་པའི་ཕྱིར་དུ་རྡོ་རྗེའི་སྐྱིལ་ཀྲུང་བཅས་ཏེ། རྡོ་རྗེ་ལྟ་བུའི་ཏིང་ངེ་འཛིན་གྱིས་
བདུད་ཀྱི་དཔུང་བྱེ་བ་ཕྲག་དུང་ཕྱུར་བཅོམ་ནས་བྱང་ཆུབ་ཏུ་མངོན་པར་རྫོགས་པར་སངས་
རྒྱས་ཏེ། ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བར་འགྱུར་རོ་ཞེས་པའོ། །
གཉིས་པ་སྨོན་ལམ་གྱི་ཕན་ཡོན་བསྡུས་ཏེ་བསྟན་པ་ནི། གང་ཡང་བཟང་པོ་སྤྱོད་
པའི་སྨོན་ལམ་འདི། །ཞེས་སོགས་ཚིགས་བཅད་གཅིག་བྱུང་། དོན་ནི་གང་ཡང་དད་པ་དང་
ལྡན་པའི་གང་ཟག་གང་གིས་ཀུན་ཏུ་བཟང་པོ་སྤྱོད་པའི་སྨོན་ལམ་འདི་ཡིད་ལ་འཆང་བ་
དང་། གཞན་ལ་སྟོན་པ་དང་། གླེགས་བམ་ཀློག་པ་དང་། ཤུགས་ཀྱིས་བསྟན་པའི་འདྲི་
བར་བྱས་ན་ཡང་། དེའི་རྣམ་པར་སྨིན་པ་བསམ་གྱིས་མི་ཁྱབ་པ་ཐོབ་པ་ནི་སངས་རྒྱས་ཁོ་
ནས་མཁྱེན་པའི་སྤྱོད་ཡུལ་ཡིན་གྱི། ཉན་ཐོས་དང་རང་སངས་རྒྱས་ཀྱིས་ཀྱང་འདིའི་བསོད་
ནམས་ཀྱི་མཐའ་རྟོགས་པར་མི་ནུས་ལ། བྱང་ཆུབ་ཀྱི་མཆོག་བླ་ན་མེད་པའི་བྱང་ཆུབ་ཐོབ་
པར་འགྱུར་ངེས་པ་ལ་སོམ་ཉི་ཐེ་ཚོམ་མ་བྱེད་ཅིག་ཅེས་པའོ། །
གཉིས་པ་སྨོན་ལམ་བཏབ་པའི་དགེ་རྩ་བསྔོ་བ་ལ་ལྔ། བྱང་སེམས་ཀྱི་རྗེས་སུ་བསྔོ་
བ་དང་། དེ་བཞིན་གཤེགས་པས་བསྔོས་པ་བཞིན་དུ་བསྔོ་བ་དང་། སྨོན་ལམ་བཏབ་པའི་
འབྲས་བུ་མངོན་དུ་འགྱུར་བར་བསྔོ་བ་དང་། སངས་རྒྱས་ལས་དངོས་སུ་ལུང་བསྟན་ཐོབ་
པར་བསྔོ་བ་དང་། ལུང་བསྟན་ཐོབ་ནས་སེམས་ཅན་ལ་ཕན་པ་བསྒྲུབ་པར་བསྔོ་བའོ། །
མ47ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དང་པོ་ནི། འཇམ་དཔལ་དཔའ་བོས་ཞེས་སོགས་ཚིགས་བཅད་གཅིག་བྱུང་། དོན་ནི་
འཇམ་དཔལ་ནི་ཤེས་རབ་ཀྱི་རལ་གྲིས་བདག་ཏུ་འཛིན་པའི་སྲོག་རྩ་བ་ནས་གཅོད་པས་
དཔའ་བ་ཡིན་ལ། འཁོར་གསུམ་རྣམ་པར་མི་རྟོག་པའི་ཤེས་རབ་ཀྱིས་ཟིན་པའི་སྒོ་ནས་
དགེ་རྩ་རྣམས་བྱང་ཆུབ་ཏུ་བསྔོ་བའི་ཚུལ་ཇི་ལྟར་མཁྱེན་པ་དང་། འཇམ་དཔལ་དེ་དང་
མཚུངས་པ་བྱང་ཆུབ་སེམས་དཔའ་ཀུན་ཏུ་བཟང་པོ་ཡང་དགེ་རྩ་བྱང་ཆུབ་ཀྱི་རྒྱུར་བསྔོ་བའི་
ཐབས་ལ་ཤིན་ཏུ་མཁས་པ་དང་། གཞན་ཡང་སྤྱན་རས་གཟིགས་དང་། སྒྲིབ་པ་རྣམ་སེལ་
ལ་སོགས་པའི་བྱང་ཆུབ་སེམས་དཔའ་དེ་དག་གིས་ཇི་ལྟར་བསླབ་པའི་རྗེས་སུ་བདག་གིས་
སློབ་པར་འདོད་ཅིང་འདུན་པའི་བསམ་པས་བཟང་པོ་སྤྱོད་པའི་སྨོན་ལམ་བཏབ་པའི་དགེ་
བ་ཇི་སྙེད་མཆིས་པ་འདི་དག་ཐམས་ཅད་དེ་ལྟར་རབ་ཏུ་བསྔོ་བར་བགྱིའོ་ཞེས་པའོ། །
གཉིས་པ་ནི། དུས་གསུམ་གཤེགས་པའི་ཞེས་སོགས་ཚིགས་བཅད་གཅིག་བྱུང་།
དོན་ནི་དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས་བསྔོ་བའི་ཚུལ་གང་ལ་མཆོག་ཏུ་
བསྔགས་པ་ནི་ནམ་མཁའི་མཐས་གཏུགས་པའི་སེམས་ཅན་ཐམས་ཅད་བླ་ན་མེད་པའི་
བྱང་ཆུབ་ལ་འགོད་པའི་རྒྱུར་དགེ་རྩ་རྣམས་བསྔོ་བའི་ཚུལ་ཡིན་ལ་བདག་གི་དགེ་བའི་རྩ་བ་
འདི་ཀུན་ཀྱང་ཀུན་ཏུ་བཟང་པོའི་སྤྱོད་པ་གཞན་དོན་དུ་རྫོགས་བྱང་ཐོབ་པའི་རྒྱུར་རབ་ཏུ་
བསྔོའོ་ཞེས་པའོ། །ཚིག་རྐང་འདི་གཉིས་ནི་བཟང་སྤྱོད་འདིའི་སྙིང་པོ་བསྡུས་པ་ཡིན་པར་
གསུངས།
གསུམ་པ་ནི། བདག་ནི་འཆི་བའི་ཞེས་སོགས་ཚིགས་བཅད་གཉིས་བྱུང་། དོན་ནི་
བདག་ཚེ་འདིའི་ལུས་སེམས་རྟེན་རྟེན་འབྱུང་གི་འབྲེལ་བ་ཆད་དེ་འཆི་བའི་དུས་མངོན་དུ་
འགྱུར་བ་དེའི་ཚེ་མཚམས་མེད་པ་ལྔ་ལ་སོགས་པའི་ལས་ཀྱི་སྒྲིབ་པ་དང་། ལོག་པར་ལྟ་བ་
ལ་སོགས་པའི་ཉོན་མོངས་པའི་སྒྲིབ་པ་དང་། རྟེན་དེ་ལ་བདེན་པ་མཐོང་བའི་སྐལ་བ་མེད་
48ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐྱོང་།
པའི་རྣམ་སྨིན་གྱི་སྒྲིབ་པ་སྟེ། སྒྲིབ་པ་གསུམ་ཐམས་ཅད་ཕྱིར་བསལ་ཏེ་རྒྱང་རིང་དུ་དོར་
ནས། རྒྱལ་བ་སྣང་མཐའི་མགོན་པོ་སྲས་ཀྱི་ཐུ་བོ་གཉིས་ལ་སོགས་པའི་འཁོར་གྱིས་བསྐོར་
བ་མིག་གི་སྤྱོད་ཡུལ་དུ་གྱུར་ཅིང་བདེ་ལྡན་དག་པའི་ཞིང་དུ་འགྲོ་བ་དང་། ཞིང་དེར་ཕྱིན་
ནས་ཀྱང་སྨོན་ལམ་གྱི་དབང་གིས་ཡིད་ཀྱི་རང་བཞིན་གྱི་ལུས་ཡོངས་སུ་དག་པ་བླངས་
ནས། སྔར་བཤད་པའི་སྨོན་ལམ་ཆེན་པོ་བཅུ་ལ་སོགས་པ་འདི་དག་ཐམས་ཅད་ཀྱི་དོན་
མངོན་དུ་འགྱུར་བར་ཤོག་ཅིགདེ་ལྟར་སྨོན་ལམ་དེ་དག་གི་འབྲས་བུས་རང་རྒྱུད་ཡོངས་སུ་
བཀང་སྟེ། འཇིག་རྟེན་ཇི་སྲིད་མ་སྟོང་པ་དེ་སྲིད་དུ་སེམས་ཅན་ཐམས་ཅད་ལ་བླ་ན་མེད་
པའི་ཕན་པ་ཁོ་ན་བསྒྲུབ་པར་བགྱི་བར་ཤོག་ཅིག་ཅེས་པའོ། །
བཞི་པ་ནི། རྒྱལ་བའི་དཀྱིལ་འཁོར་བཟང་ཞིང་ཞེས་སོགས་ཚིགས་བཅད་གཅིག་
བྱུང་། དོན་ནི་རྒྱལ་བ་འོད་དཔག་ཏུ་མེད་པའི་སྔོན་གྱི་སྨོན་ལམ་གྱི་མཐུ་ལས་གྲུབ་པའི་
དཀྱིལ་འཁོར་ཏེ་ཞིང་ཁམས་དང་འཁོར་གྱི་དཀྱིལ་འཁོར་ཡོངས་སུ་རྫོགས་པའི་ཚོགས་
གཉིས་ཐེག་པ་ཆེན་པོའི་ཆོས་ཀྱི་འབྱོར་བ་རླབས་ཆེ་བའི་ཉམས་དགའ་བ་དེར་རིན་པོ་ཆེ་སྣ་
བདུན་ལས་གྲུབ་པའི་པདྨོ་དམ་པ་མཛེས་ཤིང་ཡིད་དུ་འོང་བར་བྱང་ཆུབ་སེམས་དཔའ་བློ་
གྲོས་ཕུན་སུམ་ཚོགས་པ་གཅིག་ཏུ་གྱུར་ཏེ། རྒྱལ་བ་འོད་དཔག་ཏུ་མེད་པའི་ཕྱག་གཡས་པ་
བསོད་ནམས་བརྒྱ་བའི་བཀྲ་ཤིས་ཀྱི་འཁོར་ལོས་མཚན་པ་བདག་གི་མགོ་ལ་བཞག་སྟེ།
རིགས་ཀྱི་བུ་ཁྱོད་མ་འོངས་པ་ན་འཇིག་རྟེན་གྱི་ཁམས་འདི་ཞེས་བྱ་བར་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་འདི་ཞེས་བྱ་བར་འཚང་རྒྱ་
བར་འགྱུར་རོ་ཞེས་པའི་ལུང་བསྟན་པ་ཡང་ཐོབ་པར་ཤོག་ཅིག་ཅེས་སྨོན་པའོ། །
ལྔ་པ་ནི། དེར་ནི་བདག་གིས་ཞེས་སོ
ས་སོགས་ཚིགས་བཅད་གཅིག་བྱུང་། དོན་ནི་དེར་
སྐྱེས་ནས་ལུང་བསྟན་པ་ཐོབ་པ་དང་སྐད་ཅིག་དེ་ཉིད་ལ་ལུས་བྱེ་བ་ཕྲག་བརྒྱར་སྤྲུལ་ཏེ་
~49ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འགྱེད་པར་བྱེད་ཅིང་དེ་ལྟ་བུའི་ལུས་དེ་དག་གིས་ཀྱང་ཐབས་དང་ཤེས་རབ་ཀྱི་ཕ་རོལ་ཏུ་
ཕྱིན་པའི་བློའི་སྟོབས་ཀྱིས་ཕྱོགས་བཅུ་རྣམས་སུ་ཡང་མཐའ་ཡས་པའི་འགྲོ་བ་རྣམས་ལ་བླ་
མེད་བྱང་ཆུབ་མཆོག་ལ་དགོད་པའི་ཕན་པ་བསྒྲུབ་པ་རྣམ་པར་ཐར་བའི་སྒོ་མང་བོས་
བགྱིད་པར་ཤོག་ཅིག་ཅེས་པའོ། །
མཇུག་གིབཟང་པོ་སྤྱོད་པའི་སྨོན་ལམ་བཏབ་པ་ཡི། །ཞེས་སོགས་ཀྱི་བློ་ཀ་གསུམ་
པོ་འདི་གཙང་ཆུང་ཆོས་གྲགས་རྒྱ་མཚོས་མཛད་པའི་འགྲེལ་བར། མདོ་དང་། ཀླུ་སྒྲུབ།
ཕྱོགས་གླང་། རྒྱལ་མཚན་བཟང་པོ་སོགས་ཀྱི་འགྲེལ་བ་རྣམས་སུ་མི་འབྱུང་ཞིང་། ཤཱཀྱ་
བཤེས་གཉེན་གྱི་འགྲེལ་བར་ཚིགས་བཅད་དང་པོ་གཉིས་འབྱུང་ལ་ཕྱི་མ་མི་འབྱུང་བས་
མདོ་ཚིག་ཡིན་མིན་བརྟག་བྱའི་གནས་སུ་གསུངས་ཀྱང་བརྗོད་བྱ་སྟོན་ཚུལ་ཁྱད་པར་དུ་
འཕགས་གཤིས་
ཤིས་ཁ་ཏོན་བྱེད་པ་རྣམས་ཀྱིས་མ་ཆད་པར་བྱས་ན་ལེགས་པར་མངོན་ནོ། །
གཞུང་བཤད་པ་མཐར་ཕྱིན་པའི་བྱ་བ་བསྟན་པ་ནི། འཕགས་པ་བཟང་པོ་སྤྱོད་པའི་
སྨོན་ལམ་གྱི་རྒྱལ་བོ་སངས་རྒྱས་ཕལ་བོ་ཆེའི་མདོར་བྱང་ཆུབ་སེམས་དཔའ་ཀུན་ཏུ་བཟང་
པོས། གཞོན་ནུ་ནོར་བཟང་ལ་གསུངས་པ་ལོགས་སུ་ཕྱུང་བ་རེ་ཞིག་རྫོགས་སོ། །ཞེས་པའི་
དོན་གོ་སླའོ།། །།
སྨྲས་པ། རླབས་ཆེན་རྒྱལ་སྲས་སྤྱོད་པའི་ཆུ་མཚོ་ནི། །མ་སྨད་ཤུགས་དྲག་བརྩོན་
པའི་དྲི་བཞོན་གྱིས། །བསྲུབས་སྐྱེས་བྱང་ཆེན་ཉིན་མོར་བྱེད་པའི་དཔལ། །སྐལ་བཟང་
ཡིད་མཁར་འགོག་མེད་གསལ་གྱུར་ཅིག །རྣམ་དཀར་དགེ་ཚོགས་གཅིག་ཏུ་བསྡོམས་པའི་
མཐུས། །ཕན་བདེ་འབྱུང་གནས་ཐུབ་བསྟན་དར་བ་དང་། །དམ་པའི་སྐྱེས་བུའི་ཞབས་པད་
བསྐལ་བརྒྱའི་བར། །རབ་བརྟན་ཆོས་སྲིད་འཕྲིན་ལས་རྒྱས་གྱུར་ཅིག །ཀུན་གསལ་འཆི་
བ་མེད་པའི་སྒེག་མོ་ཡིས། །ཉི་ཟླ་ནོར་བུའི་རྣ་ཆ་མ་དོར་བ། །དེ་སྲིད་སྐྱོན་བྲལ་ལེགས་
༤50ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་དོན་འགྲེལ་སྐལ་བཟང་རེ་བ་ཀུན་སྐོང་།
བཤད་འདིས་ཀྱང་ནི། །སྐལ་བཟང་འདོད་དགུའི་རེ་བ་སྐོང་གྱུར་ཅིག །
ཅེས་འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་བོའི་དོན་འགྲེལ་སྐལ་བཟང་
རེ་བ་ཀུན་སྐྱོང་ཞེས་བྱ་བ་འདི་ཡང་དད་ལྡན་དགེ་སློང་འཇམ་དབྱངས་མཁས་གྲུབ་ཀྱིས་ལྷ་
དར་དང་བཅས་ནན་ཏན་ཆེན་པོས་བསྐུལ་བའི་ངོར། ༧ཤཱཀྱའི་བཙུན་པ་བློ་བཟང་རྒྱལ་
མཚན་སེངྒེས་སྦྱར་བའི་ཡི་གེ་པ་ནི་མཛོད་པ་ཆོས་རྗེའི་ཚ་བོ་བསྟན་པ་རྒྱལ་མཚན་གྱིས་
བགྱིས་པའི་དགེ་བས་མ་རྒན་འགྲོ་ཀུན་ཐེག་པ་མཆོག་གི་བཤེས་གཉེན་དམ་པས་དགྱེས་
བཞིན་རྗེས་སུ་བཟུང་སྟེ། ཆོས་སྤྱོད་བཅུའི་ཉམས་ལེན་མ་ལུས་པ་མཐར་ཕྱིན་ཏེ། རྣམ་
མཁྱེན་རྒྱལ་བའི་གོ་འཕང་མྱུར་དུ་ཐོབ་པར་གྱུར་ཅིག །ཛ་ཡནྟུ། རྒྱལ་སྲས་སྨོན་ལམ་རྒྱ་
མཚོ་ཆེན་པོ་ཡི། །རྣམ་བཤད་གཞུང་ལུགས་རྒྱ་མཚོའི་གནད་བསྡུས་འདི། །སྔགས་འཆང་
བློ་གསལ་རྒྱ་མཚོས་སྤེལ་བའི་དགེས། །གསང་གསུམ་ཡོན་ཏན་རྒྱ་མཚོ་ཐོབ་པར་ཤོག །
~51



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་
དམ་པའི་ཞལ་རྒྱུན་ཐེག་ཆེན་ལམ་བཟང་བཞུགས་སོ། །
ཨ་འཛོམས་རྒྱལ་སྲས་འགྱུར་མེད་རྡོ་རྗེ།
ན་མོ་གུ་རུ་མཉྫ་ཤྲཱི་ཡེ། མདོ་སྔགས་ཆོས་ཚུལ་ཟབ་རྒྱས་མ་ལུས་པ། །ཀུན་མཁྱེན་
ཡོན་ཏན་རྒྱ་མཚོའི་མཛོད་འཛིན་པ། །སྨྲ་བའི་དབང་ཕྱུག་ཤྲཱི༔རྒྱལ་པོ་དང་། །དྲི་མེད་ཀློང་
ཡངས་ཞབས་ལ་ཕྱག་འཚལ་ལོ། །
དེ་ལ་སྨོན་ལམ་ཐམས་ཅད་ཀྱི་རྒྱལ་པོ་འདི་ཉིད་འཆད་པར་བྱེད་པ་ལ། ཐོག་མར་
དགེ་བ་ཀླད་ཀྱི་དོན། བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་གསུམ་
གྱི། དང་པོ་ལ་མཚན་དོན་དང་། འགྱུར་ཕྱག་གཉིས། དང་པོ་མཚན་དོན་ནི། སྤྱིར་རྒྱ་གར་
དུ་ཡོངས་སུ་གྲགས་པའི་སྐད་བཞི་ཞེས། ལེགས་སྦྱར་སཾ་སྐྲྀ་ཏའི་སྐད། པྲ་ཀྲྀ་ཏ་བརྡའ་སྦྱོར་
འཕྲལ་གྱི་སྐད། ཨ་ཝ་བྷི་ཤི་ཏ་གསང་བ་བརྡའི་སྐད། པི་ཤཱ་ཙི་ཏ་ཤ་ཟའི་སྐད་དང་བཞི་ལས་
ལེགས་སྦྱར་གྱི་སྐད་དུ། གཞུང་འདིའི་མཚན། ཨཱརྱ་བྷ་དྲ་ཙརྱ་པྲ་ཎི་དྷཱ་ན་རཱ་ཛ། བོད་
སྐད་དུ། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ། མཚན་གྱི་དོན། རབ་ཏུ་
རྒྱས་པ་མངོན་པའི་སྡེ་སྣོད་དུ་གཏོགས་པའི་མདོ་སྡེ་ཡིན་པས་འཕགས་པ། འགྲེལ་པ་
~52



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
གཞན་དུ་འཕགས་པའི་གང་ཟག་གི་མཚན་མགོར་སྦྱར་ཏེ་གསུང་ནའང་འདིར་མཁས་པ་
ཤཱིརྒྱལ་པོའི་གསུང་ལྟར་བཞག །བྱང་ཆུབ་སེམས་དཔའ་ཀུན་ཏུ་བཟང་པོའི་ཞལ་ནས་
གསུངས་ཤིང་དེའི་སྤྱོད་པ་ལ་བསླབ་པའི་མདོ་ཡིན་པས་བཟང་པོ་སྤྱོད་པའི་དོན་ཐམས་
ཅད་བསྟན་པ་དེ་བས་གོང་ན་གཞན་སྨོན་རྒྱུ་མེད་པའི་ལམ་མཆོག །རྗོད་བྱེད་ཚིག །བརྗོད་
བྱ་དོན་གྱི་སྒོ་ནས་རྒྱལ་པོ་ཞེས་བྱ།
གཉིས་པ། འགྲེལ་པ་གཞན་དུ། ལོ་ཙཱ་བས་འགྱུར་གྱི་སྔ་ལོགས་སུ་འདོད་པའི་ལྷར་
ཕྱག་འཚལ་ཞེས་གསུངས་འདུག་ཀྱང་། ཆོས་འདི་མངོན་པ་ཕྱི་མའི་སྡེ་སྣོད་དུ་གཏོགས་
པས་སྡེ་སྣོད་ངོས་འཛིན་གྱི་ཕྱག་ཡིན་གསུངས། སྲིད་ཞི་གཉིས་ལས་འདས་པས་འཕགས་པ།
ཉོན་མོངས་པའི་རྩུབ་རེག་དང་བྲལ་བས་འཛམ། ལེགས་པའི་ཡོན་ཏན་ཐམས་ཅད་ལྡན་
པས་དཔལ། བྱང་ཆུབ་སེམས་དཔའ་ཐམས་ཅད་ཀྱི་ཐུ་བོ་ཞེས་པ་ནི་དཔེར་ན་འཁོར་ལོས་
སྒྱུར་བའི་རྒྱལ་པོའི་སྲས་གཞོན་ནུར་གྱུར་པ་དེ་རྒྱལ་སར་བཀོད་པ་ལྟ་བུའམ། སྐྱེ་འཆི་འཕོ་
འགྱུར་དང་བྲལ་བའི་གཞོན་ནུར་ལྡན་པ་བཅུ་དྲུག་ལོན་པའི་ལང་ཚོ་ལྟར་གྱུར་པའི་ཟུར་
ཕུད་ལྔ་ལྡན་དེ་ལ་འདུད་པས་ཕྱག་འཚལ་ལོ། །
་གཉིས་པ་ལ་གླེང་གཞི་དང༌། དངོས་གཉིས་ལས། དང་པོ་ནི། དེ་ཡང་གཞོན་ནུ་ནོར་
བཟང་གིས་དགེ་བའི་བཤེས་གཉེན་ལྔ་བཅུ་རྩ་གསུམ་བསྟེན་པའི་མཐའ་མ་ལ་བྱང་ཆུབ་
སེམས་དཔའ་ཀུན་ཏུ་བཟང་པོ་མཇལ་བའི་སྐབས་ནས་འབྱུང་སྟེ། དེ་ལ་སྡོང་པོ་བཀོད་པའི་
མདོ་དོན་ཚན་ལྔ་བཅུ་རྩ་གསུམ་ལས། འཕགས་པ་འཇམ་པའི་དབྱངས་ལྷོ་ཕྱོགས་སུ་
ལྗོངས་རྒྱུ་ཞིང་གཤེགས་པས་ཞེས་པ་ནས། ང་གསུམ་པ་ནི། དེ་ནས་གཞོན་ནུ་དགེ་བའི་
བཤེས་གཉེན་ཐམས་ཅད་ཀྱིས་རྗེས་སུ་བསྟན་པའི་ཡོན་ཏན་གྱི་ཚུལ་རྒྱ་མཚོས་ཀུན་ནས་
རྒྱས་པའི་བློ་གྲོས་ཀྱིས་སྟོབས་མཐའ་ཡས་པ་དང་ལྡན་པ་འཕགས་པ་ཀུན་ཏུ་བཟང་པོ་ལ་
53ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མཆོག་ཏུ་གུས་པ་མངོན་དུ་གྱུར་པའི་ཚེ་བྱང་ཆུབ་སེམས་དཔའ་ཀུན་ཏུ་བཟང་པོ་མཐོང་བར་
འགྱུར་བའི་ལྟས་ཆེན་པོ་རྣམས་མཐོང་བར་གྱུར་ཏེ། བྱང་ཆུབ་སེམས་དཔའ་ཀུན་ཏུ་བཟང་
པོ་མཐོང་བའི་སྐབས་བྱེད། སངས་རྒྱས་ཐམས་ཅད་ཀྱི་ཆོས་ཀྱི་སྣང་བ་ཡང་དག་པ་སྐྱེ་བའི་
བློ་གྲོས་སྟོབས་མཐའ་ཡས་པའི་མིག་ཐོབ་པར་གྱུར་པ་དེས་བཅོམ་ལྡན་འདས་རྣམ་པར་
སྣང་མཛད་ཀྱི་སྤྱན་སྔར་སེང་གེའི་ཁྲི་རིན་པོ་ཆེ་པདྨོའི་སྙིང་པོ་ཅན་གྱི་སྟེང་དུ་བཅོམ་ལྡན་
འདས་ཀུན་ཏུ་བཟང་པོ་བྱང་ཆུབ་སེམས་དཔའི་ཚོགས་རྒྱ་མཚོས་བསྐོར་ཏེ་བ་སྤུའི་བུ་ག་
ཐམས་ཅད་ནས་ཞིང་རྣམས་རྒྱ་མཚོའི་དུས་གསུམ་གྱི་བཀོད་པ་མཐའ་དག་གཟུགས་བརྙན་
གྱི་ཚུལ་དུ་སྟོན་ཅིང་། རྒྱལ་བ་ཐམས་ཅད་ཀྱི་དུས་གསུམ་གྱི་མཛད་པ་དང་ཆོས་ཀྱི་མཛོད་
ཐམས་ཅད་རྣམ་པར་སྣང་བ་ཡང་དག་པ་ཇི་ལྟ་བ་བཞིན་སྟོན་པའི་རྣམ་པར་རོལ་བས་
བརྒྱན་པ་བཅོམ་ལྡན་འདས་རྣམ་པར་སྣང་མཛད་ཀྱི་དྲུང་དུ་ཇི་ལྟ་བ་བཞིན་ཕྱོགས་བཅུའི་དེ་
བཞིན་གཤེགས་པ་ཐམས་ཅད་ཀྱི་དྲུང་དུ་བསམ་གྱིས་མི་ཁྱབ་པའི་རྣམ་པར་རོལ་པ་འདི་
ཉིད་རྣམ་པར་རྩེ་བ་ཕྱོགས་བཅུའི་ཞིང་རྣམས་རྒྱ་མཚོའི་རྡུལ་ཕྲ་རབ་རེ་རེ་ལའང་རྣམ་པར་
ཐར་པ་འདི་ཉིད་ཀྱི་ཆོས་ཀྱི་དབྱིངས་ནམ་མཁའི་མཐའ་ཀླས་པར་རྒྱས་པར་འགེངས་པའི་
རྣམ་པར་རོལ་པས་ཀུན་ཏུ་བརྩེ་བ་མངོན་དུ་མཐོང་སྟེ། དེའི་མོད་ལ་ཡེ་ཤེས་ཀྱི་ཕ་རོལ་ཏུ་
ཕྱིན་པའི་སྤྱོད་པ་རྣམ་པར་དག་པ་བཅུ་ཡང་ཐོབ་པར་གྱུར། དེ་ནས་ཀུན་ཏུ་བཟང་པོས་ཕྱག་
གཡས་པ་གཞོན་ནུའི་གཙུག་ཏུ་བཞག་པའི་མོད་ལ་ཏིང་ངེ་འཛིན་གྱི་སྒོ་སངས་རྒྱས་ཀྱི་ཞིང་
ཐམས་ཅད་ཀྱི་རྡུལ་གྱི་གྲངས་དང་མཉམ་པ་ཐོབ་པར་མཛད་ནས་བསམ་གྱིས་མི་ཁྱབ་པའི་
རྣམ་པར་ཐར་པ་དེ་ཇི་ལྟར་མངོན་དུ་མཛད་པའི་ཚུལ་མཚན་ཙམ་ཐོས་པས་ཀྱང་འགྲོ་བ་
ཕྱིར་མི་ལྡོག་པར་འགྱུར་བའི་ཡོན་ཏན་བསྔགས་པའི་ཆོས་ཀྱི་རྣམ་གྲངས་བསྟན་ཏེ་གཞོན་
ནུ་ཀུན་ཏུ་བཟང་པོའི་རྣམ་པར་རོལ་པའི་ཡེ་ཤེས་ལ་ཀུན་ཏུ་འཇུག་པས་མཉམ་པ་ཉིད་ཐོབ་
-54ལ
རྒྱུ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
པར་གྱུར་པ་ལ། བཟང་པོ་སྤྱོད་པའི་སྨོན་ལམ་གྱི་རྒྱལ་པོར་བསྟན་པར་གྱུར་ཏོ་ཞེས་འདི་
དག་ནི་སྡོང་པོ་བཀོད་པའི་མདོའི་དོན་བཏུས་པ་ཡིན་ནོ། །
གཉིས་པ་དངོས་ལ། སྨོན་ལམ་འགྲུབ་པའི་རྒྱུ་ཡན་ལག་བདུན་པས་ཚོགས་
བསགས་པ་དང་། སྨོན་ལམ་དངོས་གཞི་གཉིས་ལས། དང་པོ་ལའང་བདུན་གྱི། དང་པོ་
ཕྱག་འཚལ་བ་ལ། རབ་ལྟ་བ་མཇལ་བའི་ཕྱག །འབྲིང་སྒོམ་པ་གོམས་པའི་ཕྱག །ཐ་མ་
མོས་གུས་ཀྱི་ཕྱག་སྟེ་གསུམ་དུ་གསུངས་པ་དེ་ལ་བསྟན་བཤད་གཉིས་ལས། དང་པོ་མདོར་
བསྟན་པ་ནི། མོས་གུས་ཀྱི་ཕྱག་ལ། ཕྱག་ཡུལ་ངོས་བཟུང་བ་གྲངས་བགྲང་བ་ལས་འདས་
པ་ཇི་སྙེད་ནམ་མཁའི་མཐའ་ཀླས་པའི་ཞིང་གི་བཀོད་པ་སྟོན་པར་འགྱུར་བ་གང་སུ་དག་
འཇིག་རྟེན་གྱི་ཁམས་ཕྱོགས་རེ་བ་དང་དུས་རེ་རེ་བའི་སངས་རྒྱས་མ་ཡིན་གྱི་ཕྱོ གས་
བཅུའི་འཇིག་རྟེན་གྱི་ཞིང་ཁམས་རབ་འབྱམས་ན་བཞུགས་པའི་འདས་མ་འོངས་ད་ལྟ་
དུས་གསུམ་གྱི་སངས་རྒྱས་ལམ་བདེ་བ་བྱང་ཆུབ་སེམས་དཔའི་ལམ་ལ་བརྟེན་ནས་འབྲས་
བུ་བདེ་བ་སངས་རྒྱས་ཀྱི་གོ་འཕང་སྤངས་རྟོགས་རྫོགས་གསུམ་གྱིས་གཤེགས་པ་སྟོབས་
བཅུ་མི་འཇིགས་པ་བཞི་སོགས་ཡོན་ཏན་མཆོག་མངའ་མི་ཡི་སེང་གེ་ལྟ་བུར་གྱུར་པ་ཀུན་ལ།
འཚལ་མཁན་བདག་གིས་ཡུལ་གོང་དུ་སྨོས་པ་མ་ལུས་ཤིང་ལུས་པ་མེད་པ་དེ་དག་གྲངས་
སུ་བཅད་པ་མ་ཡིན་པར་ཐམས་ཅད་ལ། ན་མ་འདུད་པའི་སྒྲ་སྟེ། ཀུན་སློང་ཇི་ལྟར་ན།
ལུས་ཀྱིས་བཏུད་པ་དང་ངག་གིས་བསྟོད་ཅིང་ཡིད་རབ་ཏུ་དྭངས་བས་བྱ་བའི་ཚིག་ཕྱག་
བགྱིའོ། །
གཉིས་པ་རྒྱས་བཤད་ལ་གསུམ། དང་པོ་ལུས་ཀྱི་སྒོ་ནས་ཕྱག་འཚལ་བ་ནི། བསྒོམ་
པ་གོམས་པའི་ཕྱག་ཅེས། རྒྱལ་བ་སྲས་དང་བཅས་པ་རྣམས་ཀྱིས་ལམ་དུས་སུ་བསམ་པ་
བཟང་པོ་ཚད་མེད་བཞི་དང་སྤྱོད་པའི་ཕྱོགས་ཕར་ཕྱིན་དྲུག་ལ་སློབ་པའི་སྐབས་གཞན་
55ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དོན་དུ་བྱང་ཆུབ་ཀྱི་སེམས་བསྐྱེད་པའི་སྨོན་ལམ་གྱི་སྟོབས་དེ་དག་གིས་རྒྱལ་བ་རྣམས་
ཡིད་ལྟར་མགྱོགས་པས་བྱོན་པར་འགྱུར་བ་དེ་དག་གི་ཐུགས་རྒྱུད་བསྐུལ་ཏེ། ཕྱག་འཚལ་
བའི་ཡུལ་ནི། བདུད་བཞིའི་གཡུལ་ལས་རྒྱལ་བ་སངས་རྒྱས་ཐམས་ཅད་ཡི ད་ཀྱིས་
གསལ་སངས་རྒྱས་དེ་རྣམས་ཀྱི་སྤྱན་གྱིས་གཟིགས་ཐུགས་ཀྱིས་དགོངས་ཏེ་མངོན་སུམ་དུ་
བཞུགས་པར་དམིགས་ཏེ། དེ་དག་རེ་རེའི་དྲུང་དུ་ཕྱོགས་བཅུའི་ཞིང་གི་རྡུལ་ཇི་སྙེད་པ་དེ་
སྙེད་དུ་སྤྲུལ་པའི་ལུས་གུས་པས་རབ་ཏུ་བཏུད་པ་ཞེས་བརྟུལ་ཞུགས་དང་ལྡན་པ་ཡིས་
རང་དང་སེམས་ཅན་ཐམས་ཅད་ཀྱི་བྱ་བྱེད་གཅིག་ཏུ་བྱས་ན་སེམས་ཅན་ཐམས་ཅད་ཀྱིས་
ཕྱག་བྱས་པའི་ཕན་ཡོན་ཐོབ་པས། རྒྱལ་བ་མ་ལུས་ཀུན་ལ་སྐབས་རེས་འགའ་ཙམ་མ་
ཡིན་པར་དུས་མཐའ་ཡས་པར་རབ་ཏུ་ཕྱག་འཚལ་ལོ། །ཞེས་སོ། །སངས་རྒྱས་ཀྱི་རིང་
བསྲེལ་གྱི་མཆོད་རྟེན་གཅིག་ལ་ཕྱག་འཚལ་བའི་ཕན་ཡོན་མཐའ་ཡས་ན། འདི་ལྟར་
སངས་རྒྱས་ཀྱི་ཞིང་ཇི་སྙེད་ན་ཡོད་པའི་སངས་རྒྱས་ལ། མ་དག་པའི་སེམས་ཅན་གྲངས་
ལས་འདས་པས་ཕྱག་འཚལ་བར་དམིགས་ན། སངས་རྒྱས་བྱང་སེམས་ཀྱི་ཐུགས་རྗེའི་
སྟོབས་དང་གདུལ་བྱའི་དད་པའི་ཁྱད་པར་གདོང་འཛོམ་ཞིང་ཕན་ཡོན་མཐའ་ཡས་པ་ཐོབ་
པ་སྨོས་ཅི་དགོས།
གཉིས་པ་ཡིད་ཀྱི་སྒོ་ནས་ཕྱག་འཚལ་བ་ནི། ལྟ་བ་མཇལ་བའི་ཕྱག་ཅེས། ཆོས་ཉིད་
ཀྱི་གནས་ལུགས་རྟོགས་པའི་གང་ཟག་གིས་འདི་ལྟར་དམིགས་པ་གསལ་ཐེབས་པས།
དངོས་རྡུལ་ཕྲ་རབ་གཅིག་གི་སྟེང་ན་སྤྱི་མང་སངས་རྒྱས་ཀྱི་ཞིང་ཡོངས་སུ་རྫོགས་པའི་
རྡུལ་ཇི་སྙེད་ཀྱི་གྲངས་དང་མཉམ་པའི་སངས་རྒྱས་བཞུགས་པ་རྣམས་ལ། འཁོར་དུ་
སངས་རྒྱས་ཀྱི་སྲས་ཞེས་ཤཱཀྱ་ཐུབ་པ་ལྟ་བུ་ལ་མཚོན་ན། སྐུ་སྲས་སྒྲ་གཅན་འཛིན། གསུང་
སྲས་ཉན་རང་། ཐུགས་སྲས་བྱང་ཆུབ་སེམས་དཔའ་རྣམས་ཀྱིས་བསྐོར་བའི་དབུས་ན་ཧ་
ལ56ལ



s
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
ཅང་ཡངས་པ་དང་དོག་པ་མེད་པར་མངོན་སུམ་དུ་བཞུགས་པ་དེ་དག་ཇི་ལྟ་བ་དེ་ལྟར་
ཆོས་ཀྱི་དབྱིངས་རྣམས་མ་ལུས་པ་ཐམས་ཅད་རྒྱལ་བ་སྲས་དང་བཅས་པ་དག་གིས་
གང་བར་མོས་ཏེ་ཡིད་དད་པ་རབ་ཏུ་བརྟན་པོས་འདུད་དོ། །
གསུམ་པ་ངག་གི་ཕྱག་ནི། གོང་སྨོས་ཀྱི་རྒྱལ་བ་སྲས་བཅས་དེ་དག་གི་ཡོན་ཏན་ལ་
བསྔགས་པ་མཚུངས་པ་གསལ་བྱེད་ཀྱི་སྒྲས་བསྟོད་ཡུལ་དེའི་ཡོན་ཏན་མི་ཟད་པ་རྒྱུ་མཚོ་
ལྟ་བུ་རྣམས་ལ་བསྟོད་ཚུལ་དབྱངས་ཀྱི་ཡན་ལག་སྟེ་རྒྱུ་མཚོའི་རྡུལ་ལམ་བྱེ་མའི་གྲངས་
ལྟ་བུའི་མཐའ་ཡས་པའི་སྒྲ་སྐད་སྣ་ཚོགས་ཀུན་གྱིས། རྒྱལ་བ་མ་ལུས་པ་ཀུན་གྱི་གསང་
བ་བསམ་གྱིས་མི་ཁྱབ་པའི་ཡོན་ཏན་ལ་བསྔགས་པ་རབ་ཏུ་བརྗོད་ཅིང་། དེ་ལྟར་བདེ་
བར་གཤེགས་པ་སྲས་དང་བཅས་པ་ཐམས་ཅད་ལ་བདག་གིས་བསྟོད་པར་བྱེད་པའོ། །
གཉིས་པ་མཆོད་པ་ལ་གཉིས་ཏེ། དང་པོ་བླ་ན་ཡོད་པའི་མཆོད་པ་ནི། མེ་ཏོག་
ཅེས་མི་ཡུལ་དུ་ཆུ་དང་ཐང་ལས་སྐྱེས་པའི་ཁ་དོག་ལེགས་པ། གཟུགས་མཛེས་པ། དྲི་ཞིམ་
པ། རོ་མངར་བ་སོགས་དུག་རིགས་མིན་པའི་མེ་ཏོག་དང་། ལྷ་ཡུལ་གྱི་མེ་ཏོག་མཉྫགོ་ཥ་
དང༌། མལྗགོ་ཥ་ཆེན་པོ་སོགས་ཀྱིས་ཞིང་ཁམས་ཀྱི་ས་གཞི་ཀུན་ལ་སིལ་མ་བཀྲམ་པ།
ནམ་མཁའ་ནས་མེ་ཏོག་གི་ཆར་ཆེན་པོ་འབེབས་པ་དང་། དམ་པ་ཞེས་བྱང་ཆུབ་སེམས་
དཔའི་ཐུགས་བསྐྱེད་ལས་འཁྲུངས་པའི་པདྨ་དང་པདྨ་ཆེན་པོ་དང་ཨུ་དུམ་ཝཱ་ར་ལ་སོགས་
པ་མེ་ཏོག་སྣ་ཚོགས་སྤེལ་ཏེ་བརྒྱུས་པ་དང་། ཕྲེང་བ་ནི་རིན་པོ་ཆེ་སྣ་བདུན་དང་རིན་ཐང་
གཞལ་དཀའ་བའི་རིན་པོ་ཆེ་དམ་པ་བརྒྱུས་པའི་ཕྲེང་བས། སྤྲུལ་སྐུ་ཆགས་བྲལ་རྣམས་ལ་
ཞིང་ཁམས་དང་གཞལ་ཡས་ཁང་སོགས་བརྒྱན་ཅིང་། ཆགས་བཅས་རྣམས་ལ་རིན་པོ་ཆེའི་
རྒྱན་བརྒྱད་སོགས་ཀྱིས་སྐུ་ལ་བརྒྱན་པར་མོས་པ་དང་། འབུད་དཀྲོལ་བརྡུང་བ་ལ་སོགས་
པའི་སིལ་ཁྲོལ་སྙན་པའི་སྒྲ་ཅན་རྣམས་དང་། དྲི་ཞིམ་པའི་ག་བུར་དང་
། ཙན་དན་དཀར་
~57



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པོ་སོགས་ཀྱི་ལྡེ་གུའི་བྱུག་པ་རྣམས་མཆོད་ཡུལ་རྣམས་ཀྱི་ཐུགས་དང་མཆན་ཁུང་ལ་བྱུགས་
པའི་མོས་པ་དང་། འགྲོ་བའི་ཚ་གདུང་སྐྱོབ་བྱེད་གསེར་སོགས་རིན་པོ་ཆེའི་གདུགས་དང་།
རིན་པོ་ཆེ་སྣ་ཚོགས་སྤེལ་མའི་གདུགས་མཆོག་ཏུ་གྱུར་པ་དེ་དག་རྒྱལ་བ་རེ་རེ་བཞིན་དབུ་
ལ་མཆོད་ལྷ་དུ་མས་ཐོགས་པ་དང་། རྟེན་མེད་ཀྱི་ནམ་མཁའ་ནས་ཀྱང་བརྒྱན་པར་མོས།
རིན་པོ་ཆེ་གསེར་ལ་སོགས་པའི་སྣོད་དུ་མ་པདྨས་བརྒྱན་པའི་ཀོང་བུའི་ནང་དུ་འབྲུ་མར་
དང་། རྩི་མར་གྱི་བཅུད་ཀྱིས་བཀང་བའི་མར་མེ་དང་། སྒྲོན་མེ་མཆོག་ཉི་ཟླ་དང་རིན་པོ་
ཆེའི་འོད་ཀྱིས་སྟོང་ཁམས་གང་ནུས་པ་དང་མ་རིག་གཏི་མུག་སེལ་བྱེད་ཤེས་རབ་ཆེན་པོ་ནི་
མཆོག་སྟེ་ཆོས་ཀྱི་སྒྲོན་མེའི་མཆོད་པ། བདུག་སྤོས་སྦྱར་བྱུང་དང་ལྷན་སྐྱེས་ཀྱི་དྲི་ཞིམ་པོ་
ཨ་ཀ་རུ་གླང་པོའི་སྙིང་དང་། ཙན་དན་སྤྲུལ་གྱི་སྙིང་པོ་ཅན་ལ་སོགས་དང་། དམ་པ་ཚུལ་
ཁྲིམས་གཙང་མའི་དྲི་ངད་བཟང་པོ་ལྟ་བུ་དང་ལྡན་པ་ཡིས། རྒྱལ་བ་སྲས་བཅས་དེ་དག་
ཐམས་ཅད་ལ་ནི་རྟག་ཏུ་མཆོད་པར་བགྱིའོ། །
གཞན་ཡང་སྲབ་འཇམ་ཡང་པ་ལྷའི་གོས་པཉྩ་ལི་ཀ་ལྟ་བུའི་ན་བཟའ་རིན་ཐང་
བརྗོད་པ་བྲལ་བའི་དམ་པ་རྣམས་ཀྱིས་བཟོད་པ་སྙིང་རྗེའི་འགལ་ཟླ་སྤང་བའི་མཆོག་ཐོབ་
ཕྱིར་ཆགས་བྲལ་རྣམས་ལ་ཆོས་གོས་གསུམ་ཆགས་བཅས་ལ་ཆས་གོས་ལྔ་སོགས་དང༌།
བཟང་པོ་མཆོག་དང་ལྡན་པའི་ཡོན་ཆབ་དང་། ས་གཞིར་ཆག་ཆག་བཏབ་པ་དང་།
སྤོས་དྲི་ཞིམ་པོའི་ཕྱེ་མའི་ཚོགས་གཏོར་ཞིང་བདུག་ཏུ་རུང་བ་ཐུམ་པོར་བྱས་པའི་ཕུར་མ་
སྤུངས་པ་རི་རབ་དང་མཉམ་པ་དང་། སྤྱིར་མཆོད་རྫས་རྣམས་རྒྱུ་བཟང་སྤུས་གཙང་
བཀོད་ལེགས་ཞེས་པ་ལྟར། བཀོད་པ་ཁྱད་པར་འཕགས་པའི་མཆོག་ནི་མེ་ཏོག་ལྟ་བུ་རེ་
རེ་ལའང་བཀོད་པ་སྣ་ཚོགས་པ་སྟེ། མེ་ཏོག་གི་རང་བཞིན་འབའ་ཞིག་ལས་གྲུབ་པའི།
གདུགས་དང་རྒྱལ་མཚན། གཞལ་ཡས་ཁང་། ཁྲི་སྟན་སོགས་བློས་དཔག་ཏུ་མེད་ཅིང་
~58ལ



བསམ་མས་
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
མ་ལས་འདས་པའི་མཆོད་པ་ཀུན་གྱིས་རྒྱལ་བ་སྲས་བཅས་དེ་དག་ཐམས་ཅད་ལ་ནི་
མཆོད་པར་བགྱིའོ། །
གཉིས་པ་བླ་ན་མེད་པའི་མཆོད་པ་ནི། སྲིད་ན་དེ་བས་ལྷག་པའི་མཆོད་པ་འབུལ་དུ་
མེད་པ་ཟླ་དང་དཔེ་མེད་པའི་མཆོད་པ་ཡིན་པས་མཆོད་པ་གང་རྣམས་བླ་ན་མེད་ཅེས།
ཀུན་རྫོབ་ཀྱི་སྒོ་ནས་ཀུན་ཏུ་བཟང་པོའི་རྣམ་འཕྲུལ་ལྟ་བུའི་ཐབས་ཁྱད་པར་ཅན་གྱི་སྒོ་ནས་
འཁོར་གསུམ་དམིགས་མེད་ཀྱིས་ཟིན་པའི་སོ་སོའི་བློ་དང་བསྟུན་པས་རྒྱུཆེ་བ་སྟེ། བྱང་
ཆུབ་སེམས་དཔའ་རྣམས་ཀྱི་རྫུ་འཕྲུལ་དང་ཏིང་ངེ་འཛིན་གྱི་མཐུས། བུམ་པ་བཟང་པོ།
དཔག་བསམ་གྱི་ཤིང་། ཡིད་བཞིན་ནོར་བུ། སྒེག་སོགས་འདོད་ཡོན་གྱི་ལྷ་མོ་རྣམས་ཀྱིས་
མཆོད་པ། འཕྲོས་དོན་དུ། སེམས་བསྐྱེད་པ། ཆོས་འཛིན་པ། དོན་ཚུལ་བཞིན་སྒྲུབ་པ་
རྣམས་བླ་ན་མེད་པའི་མཆོད་པ་ཞེས་ཚད་མེད་པར་མདོ་ལས་བཤད། སྒེག་སོགས་མཆོད་
པ་འདིར་མདོ་ལུགས་ཡིན་པས་མི་འཐད་ཟེར་བ་ལ། མདོ་ཕལ་མོ་ཆེར། ལྷའི་བུ་དང་བུ་མོ་
མང་པོས་བཅོམ་ལྡན་འདས་ལ་མཆོད་པར་གསུང་བ་ཡོད་པས་སྒེག་སོགས་བརྒྱད་ཀྱི་
མཆོད་པ་མི་འཐད་པའི་རྒྱུ་མཚན་མི་རྙེད་དོ། །ངོ་བོ་ངོས་བཟུང་གི་སྒྲ་མཆོད་སྤྲིན་རྒྱ་ཆེ་
དེ་དག་གིས་རྒྱལ་བ་ཐམས་ཅད་ལ་ཡང་ལྷག་པར་མོས་པའི་དད་པ་དང་། བཟང་པོ་
སྤྱོད་པ་ལ་ཕན་ཡོན་མཐའ་ཡས་པ་ཡོད་པར་ཡིད་ཆེས་པའི་དད་པའི་སྟོབས་དག་གིས་
ཀུན་ནས་བསླངས་ཏེ། ཡུལ་རྒྱལ་བ་སྲས་བཅས་ཀུན་ལ་ཕྱག་འཚལ་ཞིང་མཆོད་པར་
བགྱིའོ། །
གསུམ་པ་བཤགས་པ་ལ། བཤགས་རྒྱུའི་སྡིག་པ་ངོས་བཟུང་བ་ནི། རྒྱུ་དུག་གསུམ་
སྟེ་འདོད་ཆགས་ཞེ་སྡང་གཏི་མུག་གསུམ་གྱིས་ཀུན་ནས་བསླངས་པའི་དབང་གིས་ནི།
བསགས་པ་པོ་བདག་སོགས་ཀྱིས་ལུས་ཀྱི་ལས་གསུམ་དང་། ངག་གི་བཞི་དང༌། དེ
c59



Iག་པ་
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཞིན་དུ་ཡིད་ཀྱིས་ཀྱང་གསུམ་སྟེ། རང་བཞིན་དང་། བཅས་ལྟུང་སོགས་གང་མཆིས་
ཐམས་ཅད་བདག་གིས་བགྱིས་པ་དང་། གཞན་ལ་བགྱིད་བཅུག་པ། བགྱིས་
པ་ལ་རྗེས་སུ་ཡི་རང་བ་ལ་སོགས་པ་ཅི་མཆིས་པ་དེ་དག་ཐམས་ཅད་བདག་གིས་མི་
གསང་མི་སྦེད་པར་སྡིག་པ་ཆེ་ཆུང་ངོས་བཟུང་བའི་མཐོང་སྡོམ་གྱིས་དོན་སོ་སོར་བཤགས་
སོ། །
བཞི་པ་རྗེས་སུ་ཡི་རང་བ་ནི། ཕྱོགས་བཅུའི་ཞིང་ན་བཞུགས་པའི་རྒྱལ་བ་ཀུན་
དང་། སངས་རྒྱུས་དེའི་ཐུགས་སྲས་བྱང་ཆུབ་སེམས་དཔའ་དང་། གསུང་སྲས་དུར་ཁྲོད་དུ་
རུས་གོང་སོགས་ཀྱི་རྐྱེན་གྱིས་དགྲ་བཅོམ་པའི་ཡོན་ཏན་ཐོབ་པ་རང་རྒྱལ་རྣམས་དང་།
ཉན་ཐོས་ཀྱི་དགེ་འདུན་རྒྱུན་ཞུགས་ཕྱིར་འོང་ཕྱིར་མི་འོང་སྟེ་སློབ་པ་དང་། མི་སློབ་པ་
དགྲ་བཅོམ་པ་དང་། ཚོགས་སྦྱོར་གཉིས་ཀྱི་ལམ་ལ་ཞུགས་པ་དང་མ་ཞུགས་པའི་འགྲོ་བ་
ཀུན་གྱིས། འབྲས་བུ་ཡིད་དུ་འོང་བའི་ལས་གང་ལ་དགེ་བའམ་བསོད་ནམས་ཞེས་དེ་ཡི་
དངོས་པོ་གང་ཞིག་བགྱིས་པ་རྣམས་ལ་ཡང་རབ་ཏུ་དགའ་བའི་སེམས་ཀྱིས། དེ་དག་
ཀུན་གྱི་དགེ་རྩ་ལ་ཕྲག་དོག་གི་བསམ་པས་ཡིད་དུ་མི་འོང་བ་མེད་པའི་སེམས་དགའ་བ་
ཆེན་པོས་རྗེས་སུ་བདག་ཡི་རང་བར་བགྱིའོ། །
ལྔ་པ་ཆོས་འཁོར་བསྐོར་བར་བསྐུལ་བ་ནི། གང་རྣམས་ཞེས་སྤྱི་སྒྲའམ་མང་ཚིག་
གིས་ཕྱོགས་བཅུའི་འཇིག་རྟེན་གྱི་ཁམས་ན་མ་རིག་པའི་མུན་པ་མཐའ་དག་བསལ་བའི་
སྒྲོན་མ་ཞེས་སྣང་གསལ་ཆེན་པོ་ལྟ་བུའི་སངས་རྒྱས་རྣམས། བྱང་ཆུབ་སྒྲུབ་པའི་ས་ལམ་
རིམ་ནས་རིམ་པར་ལམ་ཆགས་ཐོགས་ཉོན་ཤེས་ཀྱི་སྒྲིབ་པ་གཉིས། མེད་པར་བགྲོད་པའི་
སངས་རྒྱས་ཀྱི་ཡེ་ཤེས་ཆགས་ཐོགས་མེད་པ་མངོན་དུ་བྱས་པས་ཤེས་བྱ་ཐམས་ཅད་ལ་མ་
ཆགས་མ་ཐོགས་པར་སངས་རྒྱུས་དངོས་སུ་བརྙེས་ནས་གཞན་དོན་དུ་བྱོན་པའི་མགོན་པོ་
60



བྱ
བྱ
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
དེ་དག་ལ་གསོལ་བ་འདེབས་པ་པོ་བདག་གིས་མ་ལུས་མི་ལུས་ལུས་པ་མེད་པ་ཐམས་
ཅད་ལ། ཟབ་ཅིང་རྒྱུ་ཆེ་ལུང་རྟོགས་ཀྱི་དམ་པའི་ཆོས་ཀྱི་འཁོ ར་ལོ་བླ་ན་མེད་པ་རྒྱུན་མི་
ཆད་པར་བསྐོར་བར་བསྐུལ་བའོ། །
དྲུག་པ་མྱ་ངན་ལས་མི་འདའ་བར་བཞུགས་པར་གསོལ་བ་འདེབས་པ་ནི། མཛད་པ་
ཕལ་ཆེར་རྫོགས་ནས་ཐ་མའི་མཛད་པ་མྱ་ངན་ལས་འདའ་བར་སྟོན་པའི་སངས་རྒྱས་
རྣམས་ཟག་བཅས་ཀྱི་ཕུང་པོ་ལྔ་པོ་སྔར་འདས་ཟིན་ཀྱང་གདུལ་བྱ་རྟག་འཛིན་ཅན་ཆོས་ལ་
བསྐུལ་བའི་ཕྱིར་མཛད་པ་ཐ་མའི་ཚུལ་སྟོན་པ་གང་ཞིག་གཞན་དོན་དུ་བཞེད་པ་ཡིན་རུང་
དེ་དག་ལ། བདག་སོགས་འགྲོ་བ་ཀུན་ལ་
ཀུན་ལ་མཐར་ཐུག་ཕན་པའི་ཞིང་དགེ་པའི་ལེགས་
ལམ། གནས་སྐབས་སུ་འཇིགས་པ་ཀུན་ལས་སྐྱོབ་ཅིང་བདེ་བའི་ཕྱིར། གྲངས་བཅད་དུ་
མེད་པའི་བསྐལ་པ་ཆེན་པོ་སངས་རྒྱས་ཀྱི་ཞིང་གི་རྡུལ་ཇི་སྙེད་ཀྱི་གྲངས་དང་མཉམ་པར་
བཞུགས་པར་ཡང་། བྱེད་པ་པོ་བདག་གིས་ལག་གཉིས་ཐལ་མོ་རབ་ཏུ་སྦྱར་ཏེ་གསོལ་
བ་འདེབས་པར་བགྱིའོ། །ཕན་བདེ་འདི་ལ་ཡོངས་གྲགས་དང་འགྲེལ་བ་ཁ་ཅིག་ཏུ་གསན་
སྐབས་ཀྱི་ཕན་པ་དང་། མཐར་ཐུག་གི་བདེ་བ་ཟེར་ཡང་འདིར་ཤྲཱིརྒྱལ་པོའི་གསུང་རྒྱུན་
བཞིན་ཡིན་ལ། མཁས་པ་གཞན་དག་གི་འགྲེལ་པར་ཡང་འདི་ལྟར་བཤད་པར་སྣང་ངོ་། །
བདུན་པ་དགེ་རྩ་བྱང་ཆུབ་ཏུ་བསྔོ་བ་ནི། བསྔོ་རྒྱུའི་དགེ་རྩ་ངོས་བཟུང་བ་གོང་
བསྟན་ལྟར། ཡུལ་དམ་པ་རྣམས་ལ་ཕྱག་འཚལ་བ་དང་། མཆོད་པ་གཉིས་ཀྱིས་མཆོད་
ཅིང་། རང་བཞིན་དང་བཅས་ལྟུང་གི་སྡིག་པ་བཤགས་པ་དང་། གཞན་གྱི་དགེ་རྩ་ལ་རྗེས
སུ་ཡི་རང་བ། ཆོས་འཁོར་བསྐོར་བར་བསྐུལ་ཞིང་། མྱ་ངན་ལས་མི་འདའ་བར་གསོལ་
བ་ཡིས་ཐོབ་པའི་དགེ་རྩ། མདོར་ན་ཞིང་དང་དངོས་པོ་བསམ་པ་དག་པའི་དགེ་བ་དང་།
ཚོགས་བསགས་འདིའི་སྐབས་དགེ་བའི་ཕྱོགས་སུ་གྱུར་པའི་བྱ་བ་ཕྲན་བུ་ཡན་ཆད་གང་
བྱ
ས་
བྱ
~61ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཡོད་ལ་ཅུང་ཟད་བདག་གིས་ཞེས་གང་དང་ཅི་བསགས་པ་རྣམས་དང་། བདག་གཞན་
གྱིས་དུས་གསུམ་བསགས་པའི་དགེ་རྩ་ཐམས་ཅད་ཇི་ལྟར་བསྔོ་ན་བདག་གིས་རྫོགས་
པའི་བྱང་ཆུབ་ཆེན་པོ་བླ་ན་མེད་པའི་གོ་འཕང་རིན་པོ་ཆེ་ཐོབ་ཕྱིར་འཁོར་གསུམ་དམིགས་
མེད་ཀྱི་ཤེས་རབ་ཀྱིས་ཟིན་ཅིང་། བྱང་ཆུབ་ཀྱི་སེམས་ཀྱིས་འཕངས་པའི་ཐབས་མཁས་
ཟུང་དུ་འབྲེལ་བའི་ཆོ་གས་བསྔོ་བར་བགྱིའོ། །
གཉིས་པ་དངོས་བཞི་སྨོན་ལམ་གྱི་རབ་དབྱེ་རྒྱས་བཤད་ལ་གཉིས། དངོས་དང་།
སྨོན་ལམ་གྱི་མཐའ་བསྟན་པའོ། །དང་པོ་ལའང་སྤྱི་དོན་བཅུ་དྲུག་སྟེ། བསམ་དགེ་བྱང་
སེམས་མི་བརྗོད་དང༌། །མ་གོས་སྦྱོར་དང་ཕན་བདེ་དང་། །གོ་ཆ་དང་ནི་སྐལ་མཉམ་
འགྲོགས། །བཤེས་བསྟན་སངས་རྒྱས་མངོན་གྱུར་དང་། །དམ་ཆོས་འཛིན་དང་མཛོད་རྙེད་
དང་། །འཇུག་དང་སྟོབས་དང་སྒྲུབ་དང་ལས། །རྗེས་སློབ་ཀུན་གྱི་འཇུག་སྡུད་དོ། །ཞེས་
དང་པོ་བསམ་པ་དག་པའི་སྒོ་ནས་སྨོན་པ་ལ་བཞི་སྟེ། སངས་རྒྱས་མཆོད་པའི་བསམ་པ།
དགོངས་པ་ཡོངས་སུ་སྐོང་བ། སངས་རྒྱས་ཀྱི་ཞིང་སྦྱང་བ། སེམས་ཅན་ཕན་གདགས་པ་
དང་བཞི། དང་པོ། གསེར་ཐུབ་འོད་སྲུང་ལ་སོགས་འདས་པའི་སངས་རྒྱས་རྣམས་དང་།
ད་ལྟར་ཕྱོགས་བཅུ་ཡི་འཇིག་རྟེན་གྱི་ཁམས་དག་ན་ཞེས་ཤར་ཕྱོགས་བཻཌཱུརྱ་སྣང་བའི་
ཞིང་ན་སངས་རྒྱས་སྨན་གྱི་བླ་མ། ནུབ་ཕྱོགས་བདེ་བ་ཅན་འོད་དཔག་མེད་སོགས་གང་
བཞུགས་པ་ཐམས་ཅད་ལ་ཀུན་ཏུ་བཟང་པོའི་རྣམ་ཐར་ལྟ་བུའི་མཆོད་པ་དཔག་ཡས་ཀྱིས་
མཆོད་པར་གྱུར་ཅིག་པའོ། །
གཉིས་པ། གང་ཡང་མ་བྱོན་ཞེས་མ་འོངས་སངས་རྒྱས་རྣམས་ཀྱི་ཐུགས་ཀྱི་བཞེད་
དོན་འགྲུབ་པའི་བསམ་པ་དང་། སྤྱིར་སེམས་ཅན་ཐམས་ཅད་སངས་རྒྱས་ཡིན་ཀྱང་། ཁྱད་
པར་བྱང་ཆུབ་མཆོག་ཏུ་སེམས་བསྐྱེད་ཅིང་རྒྱལ་སྲས་སྤྱོད་པ་བསླབ་པས་སངས་རྒྱས་
ལ62ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
འགྱུར་ངེས་པ་དེ་དང༌། བླ་མ་དགེ་བའི་བཤེས་གཉེན་རྣམས་དགོངས་པ་གཤེགས་ཟིན་
པའི་སྤྲུལ་སྐུ་མྱུར་འབྱོན་ཀྱང་ཡིན་གསུངས། འོག་མིན་དུ་སངས་རྒྱས་ཀྱང་གང་འདུལ་གྱི་
སྐུར་སྟོན་པའི་དུས་ལ་མ་བབ་པ་དང་། ས་བཅུའི་རྒྱུན་མཐའི་སེམས་དཔའ་འཚང་རྒྱ་མ་
རག་པ་རྣམས་འབད་རྩོལ་མེད་པར་དེ་དག་ཐམས་ཅད་རབ་ཏུ་མྱུར་བར་ཞེས་ཡུན་མི་རིང་
བར་སྐད་ཅིག་གིས་འབྱོན་པར་བསྐུལ་བ། བྱང་ཆུབ་ཏུ་སྨོན་པའི་འབྲས་བུ་དགོངས་པའི་
བསམ་པ་རྫོགས་ཏེ་བྱང་ཆུབ་འགྲུབ་པའི་རྒྱུ་ས་དང་ལམ་གྱི་རིམ་པར་མཐར་ཆགས་སུ་
བགྲོད་ནས་སངས་རྒྱས་སྤྱོན་པར་ཤོག་ཅེས་སོ། །
གསུམ་པ། ཕྱོགས་བཞི་མཚམས་བརྒྱད་སྟེང་འོག་གཉིས་ཏེ་བཅུ་ག་ལའི་ཞེས་པ་
བརྡའ་རྙིང་གི་ཚིག་ཕྱོགས་གང་རུང་གི་ཞིང་སྟེ་ཞིང་དེ་དག་དག་པར་བསམ་པ་ཐ་མལ་གྱི་ས་
རྡོ་སོགས་མེད་པ་བདེ་བ་ཅན་དང་མཚུངས་པའི་རིན་པོ་ཆེ་སྣ་ཚོགས་པས་བརྒྱན་པའི་
སངས་རྒྱས་ཀྱི་ཞིང་རྣམས་ཇི་སྙེད་པ་ཐམས་ཅད། དེ་དག་གྲངས་སུ་བཅད་པ་མེད་པའི་རྒྱུ་
ཆེར་སྣོད་ཀྱི་འཇིག་རྟེན་ཡོངས་སུ་དག་པར་གྱུར་ཅིག ། དེའི་དབུས་སྤྲུལ་སྐུའི་སངས་རྒྱས་
རྣམས་ལ་བྱང་ཆུབ་ཀྱི་ཤིང་ཡོད་པས་ལྗོན་པའི་དབང་པོ་དག་གི་དྲུང་དུ་གཤེགས་ནས།
དང་པོ་མཉམ་པར་བཞག་མཐར་བདུད་ལས་རྒྱལ་བ་དང་། དེ་ཡི་འཁོར་སངས་རྒྱས་ཀྱི་
སྲས་རྣམས་ཀྱིས་བར་མཚམས་མེད་པར་འཇིག་རྟེན་གྱི་ཁམས་ཐམས་ཅད་རབ་ཏུ་གང་
བར་ཤོག་ཅིག་པའོ། །
བཞི་པ། ཕྱོགས་བཅུའི་སེམས་ཅན་གང་རྣམས་ཞེས་རིགས་དྲུག་གི་སེམས་ཅན་ཇི་
སྙེད་མཆིས་པ། དེ་དག་རྣམས་རྟག་ཏུ་འགྲོ་བའི་ལས་སྣང་གི་སྡུག་བསྔལ་གྱི་ནད་མེད་
ཅིང་ལུས་སེམས་གཉིས་བདེ་བ་དང་ལྡན་པར་གྱུར་ཅིག །ལྷ་མིའི་འགྲོ་བ་ཀུན་གྱི་ཆོས་
ཀྱི་དོན་གཉེར་བའི་བསམ་པ་རྣམས་ནི། བློ་དང་མི་མཐུན་པ་མེད་པར་ཕན་ཚུན་བློ་མཐུན་
ལ63ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པར་གྱུར་ཅིང་དེའི་མཐུས་སྦྱིན་སོགས་རེ་བའང་ཡིད་ལ་སྟོན་དོན་གང་ཡོད་འགྲུབ་པར་
ཤོག་ཅིག །
སྤྱི་དོན་གཉིས་པ་བྱང་སེམས་མི་བརྗེད་པའི་སྒོ་ལ་བདུན་ལས། དང་པོ་ཚེ་རབས་
དྲན་པ་ནི། སྐྱེ་བ་ཚེ་རབས་ཀུན་ཏུ་བྱང་ཆུབ་སེམས་དང་མི་འབྲལ་བའི་སྨོན་ལམ་དང་། བྱ་
བ་ལ་འཇུག་པ་རྒྱལ་སྲས་ཀྱི་སྤྱོད་པ་དག་ལ་ནི་བདག་གིས་སྤྱོད་ཅིང་། རིགས་དྲུག་གང་
དུ་སྐྱེས་ཀྱང་བྱང་ཆུབ་སེམས་རྒྱུད་ལ་ཡོད་པ་དཔེར་གྱད་པཀྴི་ཏའི་ལོ་རྒྱུས་དང་རྒྱལ་བུ་
ལྐུགས་འཕྱེ་ལྟ་བུའི་འགྲོ་བ་ཀུན་ཏུ་བྱང་ཆུབ་སེམས་དཔའི་མ་ངེས་པའི་སྐྱེ་བ་རྣམས་དྲན་
པར་འགྱུར་བར་སྨོན་པའོ། །
གཉིས་པ་རབ་ཏུ་འབྱུང་བ་ནི། མ་འོངས་པའི་ཚེ་རབས་ཐམས་ཅད་ཀུན་ཏུ་ཉན་
རང་ལྟ་བུའི་སྐྱེ་བ་རྒྱུན་ཆད་མིན་པར་བྱང་ཆུབ་སེམས་ཀྱི་མཐུས་འགྲོ་བའི་དོན་དུ་འཆི་འཕོ་
སྐྱེ་བ་རྣམས་གྲངས་སུ་བཅད་དུ་ཡོད་པ་མ་ཡིན་པས་ན། དེའང་རྟག་ཏུ་བདག་ནི་མི་ལུས་
གཙང་མ་ལྟ་བུ་ཐོབ་ནའང་སངས་རྒྱས་ཀྱི་བསྟན་པ་ལ་ཞུགས་པ་ནས་ཐོབ་པའི་ཚེ་མ་
གཏོགས་གལ་ཆེ་བས་རབ་ཏུ་འབྱུང་བར་ཤོག་ཅིག །
གསུམ་པ་སྤྱོད་པ་སྤྱི་དང་ཚུལ་ཁྲིམས་དག་པ་ལ་བསླབ་པ་ནི། ཚུལ་ཁྲིམས་རྣམ་པར་
དག་པའི་སྒོ་ནས་རྒྱལ་བ་ཀུན་གྱི་རྗེས་སུ་རང་འདོད་མ་ཡིན་པར་གཞན་ཕན་བསམ་པ་
བཟང་པོས་སློབ་པར་གྱུར་ཏེ། ཡིད་དུ་མི་འོང་བ་མེད་པའི་བཟང་པོ་སྤྱོད་པ་ཕལ་ཕྱིན་
དྲུག་ཡོངས་སུ་རྫོགས་པ་ལ་སློབ་པར་བྱེད་ཅིང་། ཉོན་མོངས་པའི་ཚོགས་འདུལ་བ་དང་
ཁྱད་པར་དུ་བྱང་སེམས་ཀྱི་ཚུལ་ཁྲིམས་སོགས་ཀྱི་སྤྱོད་པ་ཉོན་མོངས་པའི་དྲི་མ་མེད་པ་
རང་ཞི་བདེའི་བསམ་པས་མ་གོས་པས་ཡོངས་སུ་དག་པ
སྐྱོན་མེད་པའི་ཚུལ་ཁྲིམས་དེ་ལྟ་བུ་མ་ཉམས་པ་འཁོར་གསུམ་འཛིན་པ་དང་བྲལ་བས་
བ་འཆལ་བའི་ཉེས་པས་རྟག་ཏུ་
~64ལ



»
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
སྐྱོན་མེད་པའམ་མཆོག་འཛིན་སོགས་དང་བྲལ་བ་ཡོན་ཏན་ཀུན་གྱི་གཞིར་གྱུར་པའི་ཚུལ་.
ཁྲིམས་ལ་སྤྱོད་པར་ཤོག་ཅིག་པའོ། །
བཞི་པ་སྣ་ཚོགས་སྐད་ཀྱི་སྟོན་པ་ནི། བྱང་ཆུབ་སེམས་དཔའི་ཡོན་ཏན་ཐམས་ཅད་
ཐོབ་དུས་སྐད་སྣ་ཚོགས་ཤེས་པ་ལྟར་། གདུལ་བྱ་རྣམས་སྨིན་པར་བྱ་བའི་ཕྱིར་རམ་རྒྱལ་
བའི་གསུང་ཚུལ་འཇུག་པའི་རྟེན་འབྲེལ་དུ། ལྷ་ཡི་སྐད་དང་ཀླུ་དང་གནོད་སྦྱིན་སྐད་དང་
གྲུལ་བུམ་དག་དང་མི་ཡི་སྐད་ཐ་དད་པ་རྣམས་དང་། དེས་མཚོན་འགྲོ་བ་ཀུན་གྱི་སྒྲ་
སྐད་རྣམས་ཇི་ཙམ་ཡོད་དེ་ཙམ་པར། ཐམས་ཅད་ཀྱི་སྐད་དུ་བདག་གིས་ཟང་ཟིང་མེད་
པའི་ཆོས་ཀྱི་དམ་པའི་ཆོས་བསྟན་ཏོ་སྟེ་སྟོན་པར་ཤོག་ཅིག །
ལྔ་པ་དགེ་ལ་བརྩོན་པ་ནི། དེས་ཤིང་ནི་འཇམ་པའི་མིང་ལུས་ངག་གིས་བྱམས་པ་
ཆེན་པོའི་སྒོ་ནས་ཕ་རོལ་ཏུ་ཕྱིན་པ་དྲུག་ལ་རབ་ཏུ་བརྩོན་ཞིང་། ཞེས་པའོ། །དྲུག་པ་བྱང་
ཆུབ་ཀྱི་སེམས་མི་བརྗེད་པ་ནི། རྒྱུ་ལྔ་པོ་དེ་དག་གིས་བྱང་ཆུབ་ཀྱི་སེམས་མི་བརྗེད་པའི་
དངོས་གཞི་གནད་ཆེ་བ་ཡིན་པས་དེའི་མཐུས་བྱང་ཆུབ་ཀྱི་སེམས་རྣམ་པ་གཉིས་ནི་ནམ་
ཡང་སྐད་ཅིག་ཙམ་དུ་བརྗེད་པར་མ་གྱུར་ཅིག །
བདུན་པ་འགལ་རྐྱེན་དང་བྲལ་བར་སྨོན་པ་ནི། རྣམ་སྨིན་ཡིད་དུ་མི་འོང་བ་བསྐྱེད་
པའི་ལས་སྡིག་པ་དུག་གསུམ་གང་རུང་གིས་ཀུན་ནས་བསླངས་པ་གང་རྣམས་བྱང་ཆུབ་ཀྱི་
སེམས་སྒྲིབ་བྱེད་སྡིག་པ་ལ་བཞག་ཆོག་པ་དེ་ལྟར་སྒྲིབ་པས་སྒྲིབ་པར་གྱུར་པ་མཐའ་དག་
སྟེ། དེ་དག་ས་བོན་དང་བཅས་པ་མ་ལུས་པ་ཐམས་ཅད་སྡིག་པའི་གཉེན་པོ་དགེ་བའི་
ལས་ལམ་གྱིས་ཡོངས་སུ་བྱུང་བར་ཤོག་ཅིག །
སྤྱི་དོན་གསུམ་པ་མ་གོས་པའི་སྦྱོར་བའམ་མ་ཆགས་པའི་སྒོ་ནས་སྨོན་པ་ནི། འཁོར་
བར་སྐྱེ་བའི་རྒྱུ་ཟག་བཅས་དགེ་མི་དགེ་ལུང་མ་བསྟན་གསུམ་གྱི་ལས་དང་། ཉོན་མོངས་
65



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པ་ཆགས་སོགས་དུག་གསུམ། བདུད་དགའ་རབ་དབང་ཕྱུག་གིས་བར་ཆད་བརྩམས་པ་
ཆོས་ཉན་དུས་གཉིད་རྨུག་ལ་སོགས་ཆོས་ཀྱི་འགལ་རྐྱེན་ཕྲ་རགས་ཀུན་བདུད་ཀྱི་ལས་
རྣམས་ཡིན་པས་དེ་ལྟར་ལས་ངན་པ་མི་བསགས་པར་ཉོན་ཤེས་ཀྱི་བདུད་ལས་མ་གྲོལ་ན་
གཞན་དོན་ཇི་བཞིན་པ་མི་འབྱུང་བས་དེ་ལྟར་གྲོལ་ཞིང་འཇིག་རྟེན་གྱི་འགྲོ་བ་ཇི་སྙེད་
ཡོད་པ་རྣམས་གང་དང་གང་གི་གནས་སུ་རྒྱུ་ཡང་རུང་སྟེ། ཇི་ལྟར་སྤྱོད་ཚུལ་ནི། སྟོང་ཉིད་
རྟོགས་པའི་མཐུས་ཉོན་མོངས་པ་གང་གིས་མི་གོས་པ་འདམ་སྐྱེས་པདྨོ་ཆུ་ནང་དུ་སྐྱེས་ཀྱང་
ཆུས་གནོད་པ་མི་ཆགས་པ་བཞིན་དུ་འཁོར་བར་གནས་ཀྱང་འཁོར་སྐྱོན་གྱིས་མི་གོས་
པར་བྱང་ཆུབ་སེམས་དཔའི་མཛད་པ་ཤན་པ་དང་སྨད་ཚོང་ལྟ་བུས་འགྲོ་དོན་བྱེད་པའོ། །ཉི་
ནམ་མཁར་ཐོགས་པ་མེད་པར་རྒྱུ་བ་ལྟར་རྩོལ་རྟོག་མེད་པར་རྩི་ཤིང་སྨིན་པ་ལྟ་བུའི་
སྤྱོད་པ་སྤྱད་པའམ། ཉི་ཟླ་ལ་སྤྲིན་དང་མུན་པ་ཁུག་སྣ་སོགས་ཀྱིས་མི་གནོད་པའི་དཔེ་ཡང་
གསུངས། དོན་གཉིས་མཐར་ཕྱིན་པ་དག་གིས་རང་ལ་སྐྱོན་གང་གིས་མི་གོས་ཤིང་། གཞན་
ཕན་བསྒྲུབ་པ་ལ་ལནདང་རྣམ་སྨིན་ལ་རེ་བ་མེད་པའི་སྤྱད་པ་སྤྱོད་གྱུར་ཅིག །
སྤྱི་དོན་བཞི་པ་སེམས་ཅན་ཕན་བདེ་ལ་འགོད་པའི་སྨོན་ལམ་ནི། སངས་རྒྱས་ཀྱི་
ཞིང་གི་རྒྱ་ཁྱོན་དང་ཕྱོགས་སོགས་སོ་སྐྱེའི་བློས་དཔོག་དཀའ་བ་དེ་ལྟ་བུའི་ཞིང་རྣམས་ཇི་
ཙམ་ཡོད་པར། མ་དག་པའི་ཞིང་ཡང་ངན་སོང་གསུམ་སོགས་གྲངས་ལས་འདས་པ་
རྣམས་དག་པའི་ཞིང་དེའི་བྱིན་རླབས་ཀྱིས་སྡུག་བསྔལ་རྣམས་རབ་ཏུ་ཞི་བར་བྱེད་པའི་
མོས་པ་དང་། རང་ཡང་ཞིང་མཐའ་ཡས་པ་དེ་རུ་འགྲོ་ལ་སྐུ་ལུས་ཀྱི་འོད་ཟེར་གྱིས་དམྱལ་
བ་སོགས་རིགས་དྲུག་གི་སྡུག་བསྔལ་ཞི་བར་འགྱུར་བ་ལ་སྙིང་ནས་བསམ་པར་བྱའོ་ཞེས་
ཤྲཱིརྒྱལ་པོའི་མན་ངག་ལྟར་ཉམས་སུ་བླངས་ལ། ངན་སོང་གི་གནས་སྟོང་རྟེན་བཟང་རིམ་
བརྒྱུད་མཐོ་རིས་ཀྱི་བདེ་བ་ཕུན་སུམ་ཚོགས་པ་དག་ལ་འགྲོ་བ་ཀུན་དགོད་ཅིང་།དེར་མ་
66ལ



༥་པ་བཟང་
ང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
ཟད་འགྲོ་བ་སེམས་ཅན་ཐམས་ཅད་ལ་ནི་ཐེག་པ་གསུམ་གྱི་ལམ་བསྟན་པའི་ཆོས་ཀྱིས་
ཕན་བཏགས་པར་སྤྱོད་པ་སྤྱད་ནུས་པར་གྱུར་ཅིག །
སྤྱི་དོན་ལྔ་པ་གོ་ཆ་བགོ་བའི་སྨོན་ལམ་ནི། བདག་ལམ་བྱུང་ཆུབ་མཆོག་ཏུ་སེམས་
བསྐྱེད་དེ་ཉམས་ལེན་སྤྱོད་པ་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་ལ་བརྩོན་པའི་གོ་
ཆ་བགོ་བར་བྱེད་ཅིང་། གཞན་དོན་དུ་སེམས་ཅན་གང་དག་གི་སྤྱོད་པ་གང་ཡིན་ཀྱང་དེ་
དང་མཐུན་པས་རབ་ཏུ་འདུལ་བའི་བྱང་ཆུབ་སེམས་དཔའི་མཛད་པ་འཇིག་རྟེན་དང་
མཐུན་པར་འཇུག་པ་ནི་ཤཱཀྱ་ཐུབ་པས་ལྷུམས་ཞུགས་དང་བཙུན་མོ་རོལ་བ་སོགས་རང་
དོན་མེད་པའི་མཛད་པ་བཅུ་གཉིས་ལྟ་བུའོ། །སྤྱོད་པ་དེ་ལ་འགོད་པའི་གོ་ཆ་བགོ་བར་བྱའོ། །
བསམ་པ་བཟང་པོ་བྱང་ཆུབ་སེམས་ཀྱིས་ཀུན་ནས་བསླངས་པའི་སྤྱོད་པ་སྦྱིན་སོགས་ཕར་
ཕྱིན་ཆོས་ཡང་དག་ནི་རབ་ཏུ་སྟོན་ཅིང་། སྤྱོད་པ་དེ་གསུམ་མ་འོངས་པའི་བསྐལ་པ་ནམ་
མཁའི་མཐའ་གཏུགས་པའི་བར་ལྟ་བུ་ཡུན་རིང་པོར་སྐྱོ་ངལ་མེད་པར་ཀུན་ཏུ་སྤྱོད་པར་གྱུར་
ཅིག །བྱང་ཆུབ་སྤྱོད་པ་དང་བཟང་པོ་སྤྱོད་པ་རྣམས་ལན་མང་དུ་བྱུང་བ་དོན་གཅིག་ཏུ་མི་
འཆད་པར་སྐབས་ཀྱི་དོན་དང་སྦྱར་དེ་བཤད་ན་འཕགས་ཡུལ་གྱི་མདོ་སྡེ་འཆད་ཚུལ་ཡིན་
ཞེས་མཁས་པ་གཞན་གྱིས་གསུངས།
སྤྱི་དོན་དྲུག་པ་སྐལ་མཉམ་གྱི་གྲོགས་དང་འགྲོགས་པའི་སྨོན་ལམ་ནི། བདག་གི་
བྱང་ཆུབ་ཀྱི་རྒྱུར་ཀུན་ཏུ་བཟང་པོའི་སྤྱོད་པའང་ཉམས་ལེན་ཕར་ཕྱིན་དྲུག་དང་མཐུན་པར་
སྤྱོད་པ་དང་མཚུངས་པར་སྤྱོད་པ་གང་སྤྱོད་པ་ཐམས་ཅད་དང་། དེ་དག་དང་ནི་འདྲ་བའི་
གྲོགས་བཟང་པོ་དང་རྟག་ཏུ་འགྲོགས་པར་ཤོག་ཅིག །འགྲོགས་ནས་ཀྱང་ལུས་དང་ངག་
རྣམས་དང་ནི་སེམས་ཀྱིས་ཀྱང་སྤྱོད་པ་སྤྱད་ཚུལ་དག་དང་སྨོན་ལམ་འདེབས་ཕྱོགས་
གཅིག་ཏུ་བྱས་པ་དཔེར་ཤཱཀྱ་ཐུབ་སྨན་བླ་འོད་དཔག་མེད་སོགས་ལྟ་བུ། མཐུན་པར་སྤྱད་
ལ67



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅིང་འདེབས་པར་གྱུར་ཅིག་པའོ། །
སྤྱི་དོན་བདུན་པ་དགེ་བའི་བཤེས་གཉེན་བསྟེན་ཅིང་མཉེས་པར་བྱེད་པ་ནི། བདག་
ལ་ཕན་འདོགས་པར་འདོད་པའི་དགེ་བའི་བཤེས་གཉེན་ཞེས་ལམ་དམན་པ་དང་ལོག་པ་
ལས་མཛིན་པས་ན་ཡོངས་འཛིན་དགེ་བའི་བཤེས་གཉེན་ཞེས་གྲགས་པའི་གྲོགས་པོ་
བཟང་པོ་དག་གིས། བྱང་ཆུབ་ཀྱི་ལམ་མ་ནོར་བ་བཟང་པོ་སྤྱོད་པའི་ཆོས་མ་ལུས་ལག་
ལེན་ཏུ་རབ་ཏུ་སྟོན་ཅིང་འཆད་པར་བགྱིད་པ་རྣམས་གང་ཡིན་པའི་དགེ་བའི་གཤེས་
གཉེན་དེ་དག་རྣམས་དང་ཡང་རྟག་ཏུ་འཕྲད་པར་ཤོག་ཅིག། །དེ་དང་མཇལ་ནས་བཤེས་
གཉེན་དེ་དག་གི་ཐུགས་བདག་གིས་ནམ་ཡང་སྒོ་གསུམ་གྱི་བྱ་སྤྱོད་ངན་པས་ཐུགས་ཡིད་
རྒྱབ་ཀྱིས་ཕྱོགས་པ་ཞེས་སུན་མི་དབྱུང་བ་སྟེ་མཉེས་པ་གསུམ་གྱི་སྒོ་ནས་བསྙེན་པར་ཤོག་
ཅིག །
༧
སྤྱི་དོན་བརྒྱད་པ་སངས་རྒྱས་མངོན་གྱུར་ལ་མཆོད་པ་ནི། སངས་རྒྱས་ཀྱི་སྲས་བྱང་
ཆུབ་སེམས་དཔའ་སོགས་ཀྱིས་བསྐོར་བའི་མགོན་པོ་ཞིང་རབ་འབྱམས་ནི་བཞུགས་པ་
རྣམས་ཀྱི། སྐུ་མཚན་དཔེའི་དཀྱིལ་འཁོར་མིག་གི་ཡུལ་དུ་མངོན་སུམ་དུ་མཐོང་ཞིང་དེ་
ཡང་སྐྱེ་བ་ནས་ཚེ་རབས་རྟག་ཏུ་བདག་གིས་རྒྱལ་བ་ཀུན་གྱི་ཞལ་ལ་བལྟ་ཞིང་། དེ་ཡང་
སེམས་དྭངས་བ་དང་བཅས་མ་འོངས་བསྐལ་པ་ཀུན་ཏུ་སེམས་མི་སྐྱོ་བར་སངས་རྒྱས་
སྲས་འཁོར་དང་བཅས་པ་དེ་དག་ལ་ཡང་མ
ང་མཆོད་པ་སྣ་ཚོགས་ཀྱིས་རྒྱུ་ཆེར་མཆོད་པས་
མཉེས་པར་བགྱི་བར་ཤོག་ཅིག །
སྤྱི་དོན་དགུ་པ་དམ་ཆོས་ཡོངས་སུ་འཛིན་པའི་སྒོ་ནི། མ་འོངས་པ་ན་རྒྱལ་བ་རྣམས་
ཀྱི་ཞལ་ནས་གསུངས་པའི་དམ་པའི་ཆོས་
པའི་ཆོས་ཇི་སྙེད་པ་ཐམས་ཅད་མི་བརྗེད་པའི་གཟུངས་
ཀྱིས་རང་གིས་འཛིན་ཅིང་། གཞན་ལ་བྱང་ཆུབ་ཀྱི་སྤྱོད་པ་བསྐལ་པ་ནས་བསྐལ་པའི་
༤68ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
བར་དུ་སེམས་ཅན་ཀུན་ལ་རབ་ཏུ་སྣང་བར་བྱེད་པ་དང༌། དེ་ལྟར་ཀུན་ཏུ་བཟང་པོ་
མཆོད་གི་སྤྱོད་པ་བསྡུ་དངོས་བཞིའི་སྒོ་རྣམ་པར་དག་པ་ལ་བརྩོན་པས་དེའི་མི་མཐུན་
ཕྱོགས་སྦྱོང་བར་འགྱུར་བ་ཡང་ཤུགས་བསྟན་ཡིན་པས་མ་འོངས་བསྐལ་པ་ཀུན་ཏུ་སྐྱོ་
ངལ་མེད་པས་སྤྱད་པར་བགྱིའོ་ཞེས་སྨོན་པའོ། །
སྤྱི་དོན་བཅུ་པ་མི་ཟད་པའི་མཛོད་རྙེད་པའི་སྒོ་ནས་སྨོན་པ་ནི། ཉན་རང་གི་བསམ་
པ་ལྟ་བུ་མ་ཡིན་པར་གཞན་དོན་དུ་བསམ་བཞིན་སྐྱེ་བ་འཛིན་དགོས་པ་དང་ཁམས་གསུམ་
གྱི་སྲིད་པ་ཐམས་ཅད་དུ་ཡང་ལས་དང་སྨོན་ལམ་དང་ཏིང་ངེ་འཛིན་ལ་དབང་འབྱོར་བའི་
སྟོབས་ཀྱིས་གནས་རིས་དང་སྤྲུལ་པ་མ་ངེས་པར་འཁོར་ཞིང་སྐྱེ་བ་ན། གནས་སྐབས་ཀྱི་
བདེ་བ་སངས་རྒྱས་ཀྱི་གཟུགས་སྐུ་འགྲུབ་པའི་རྒྱུ་བསོད་ནམས་དང་མཐར་ཐུག་སངས་
རྒྱས་ཀྱི་རྣམ་མཁྱེན་ཐོབ་པའི་རྒྱུ་ཡེ་ཤེས་ཀྱི་ཚོགས་དག་ནི་མི་ཟད་པའི་མཛོད་རྙེད་ནས།
ཐབས་ལ་མཁས་པས་བསྐལ་པའི་ཚོགས་སྐད་ཅིག་ལ་རྫོགས་པས་ཐབས་དང་། བླང་དོར་
ཤེས་པ་ཀུན་རྫོབ་ཀྱི་ཤེས་རབ། གནས་ལུགས་རྟོགས་པ་དོན་དམ་པའི་ཤེས་རབ། ས་མ་དྷི་
ཞེས་མཉམ་པའི་བློ་ལ་འཇུག་པ་ཏིང་འཛིན་མཐའ་ཡས་པ་དང་། དེ་ལ་བརྟེན་ནས་སྤྲུལ་
པའི་རྣམ་ཐར་སྐད་ཅིག་བསྐལ་པ་བསྐལ་པ་སྐད་ཅིག་ལ་བསྒྱུར་ནུས་པ་དང་ཞེས་ཤྲཱིརྒྱལ་
པོས་གསུངས་པ་དང་། གཞན་དུ་རྣམ་པར་ཐར་པ་བརྒྱད་དུ་གསུངས་པའང་འདུག །དེའི་
མཐུས་མངོན་པར་ཤེས་པ་ལྔ་སོགས་ཡོན་ཏན་མཐའ་ཡས་པ་ཀུན་གྱི་མི་ཟད་པའི་མཛོད་
བརྙེས་པར་གྱུར་ཅིག་པའོ། །
སྤྱི་དོན་བཅུ་གཅིག་པ་འཇུག་པ་དུ་མའི་སྒོ་ནས་སྨོན་པ་ལ་འཇུག་པ་ལ་བརྒྱད་
ལས།དང་པོ་ཞིང་དང་སངས་རྒྱས་བལྟ་བ་ལ་འཇུག་པ་ནི། རྡུལ་གཅིག་གི་སྟེང་ན་ཕྱོགས་
བཅུའི་རྡུལ་སྙེད་ཀྱི་སངས་རྒྱས་ཀྱི་ཞིང་རྣམས་མ་
ས་མ་འདྲེས་པར་མཐོང་བར་འགྱུར་ཏེ། ཞིང་
~69



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དེ་དང་དེར་གྲངས་བསམ་གྱིས་མི་ཁྱབ་པའི་སངས་རྒྱས་རྣམས་ཀྱང་། སངས་རྒྱས་ཀྱི་
ཐུགས་སྲས་བྱང་ཆུབ་སེམས་དཔའ་རྣམས་ཀྱིས་བསྐོར་བའི་དབུས་ན་བཞུགས་པ་ལ། དེ་
དག་དང་ལྷན་ཅིག་བདག་གིས་བྱང་ཆུབ་ཀྱི་སྤྱོད་པ་དང་མཚུངས་པར་ཆོས་ཉན་པ་དང་
འཛིན་པ་སོགས་སྤྱོད་ཅིང་སྐུ་ལ་བལྟ་བར་སོགས་བགྱིས་པ་ལ་སྨོན་པ། མི་སྐྱེ་བའི་ཆོས་
ལ་བཟོད་པ་ཐོབ་དུས་རྒྱལ་བའི་ཞིང་གི་བཀོད་པ་དེ་ལྟར་མ་ལུས་ཤིང་ལུས་པ་མེད་པ་
ཐམས་ཅད་ཀྱི་ཕྱོགས་སུ་ཡང་། སྐྱ་རྩེ་གཅིག་ཙམ་གྱི་ཁྱོན་ལ་དུས་གསུམ་དུ་གཤེགས་
ཤིང་འབྱོན་པའི་ཚད་དེ་སྙེད་ཀྱི་སངས་རྒྱས་གྲངས་མི་ཟད་པ་རྒྱ་མཚོ་ལྟ་བུ་དང་། རང་
རང་གི་ཞིང་ཁམས་རྣམས་ཀྱང་རྒྱུ་མཚོ་ལྟར་གྲངས་མེད་པ་དང་། ཡུན་རིང་པོ་ལ་མི་སྐྱོ་
བར་བསྐལ་པ་རྒྱུ་མཚོ་ལྟ་བུར་དེའི་རྡུལ་གྱི་དཔེ་ལྟར་ཟད་མི་ཤེས་པའི་བར་དེ་སྲིད་དུ་བྱང་
ཆུབ་ཀྱི་སྤྱད་པ་སྤྱོད་ཅིང་རབ་ཏུ་དེ་ལྟ་བུར་འཇུག་པར་སྨོན་པའོ། །སྔར་སངས་རྒྱས་སྲས་
ཀྱིས་བསྐོར་བའི་ཞེས་པའི་སྐབས་བྱང་སེམས་སོ་སྐྱེས་མཆོག་གི་སྤྲུལ་སྐུའི་ཞིང་དང་སྐུའི་
བཀོད་པ་ལ་བལྟ་བ། འདིར་བྱང་སེམས་འཕགས་པས་ལོངས་སྐུའི་ཞིང་དང་སྐུར་བལྟ་བ་
ཡིན་པས་ཁྱད་པར་ཆེའོ། །
གཉིས་པ་སངས་རྒྱས་ཀྱི་གསུང་ལ་འཇུག་པ་ནི། སངས་རྒྱས་གཅིག་གིས་གསུང་
གཅིག་བཀའ་སྩལ་པ་ལའང་ཡན་ལག་རྒྱུ་མཚོའི་རྡུལ་ལྟར་སྒྲ་སྐད་སྣ་ཚོགས་སུ་འགྱུར་
བའི་གནད་ཀྱིས། དེ་ཉིད་རྒྱལ་བ་ཀུན་གྱི་གསུང་དབྱངས་ཡན་ལག་དྲུག་ཅུ་སོགས་རྣམ་
པར་དག་པ་ཁྱད་ཆོས་དང་ལྡན་པས། འགྲོ་བ་མ་ལུས་ཀུན་གྱི་བསམ་པ་ཇི་བཞིན་དེ་དང་
མཐུན་པར་སངས་རྒྱས་ཀྱི་གསུང་དབྱངས་ཀྱིས་སྟོན་པར་འགྱུར་ལ། ཡོངས་གྲགས་བཤད་
ཚོད་ལྟར་ན་ལོངས་སྐུས་སྒྲ་སྐད་སྣ་ཚོགས་ཀྱིས་ཆོས་མི་གསུང་བར་འཆད་ཀྱང་འདིར་
ལོངས་སྐུའི་གསུངས་སུ་བཞག་པའི་བཞེད་པའང་ཡོད་པས་དེ་ལྟར་ན་བྱང་སེམས་འཕགས་
ལ70



༠)
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
པས་རང་སྟོབས་ཀྱིས་ཐོས་པ་དང་། སངས་རྒྱས་ཀྱི་བྱིན་རླབས་ཀྱིས་ཐོས་པ་ཡོད་པས་ས་
དགུ་པ་ཁོ་ན་ལ་སྦྱོར་མི་དགོས་སོ། །དེ་ལྟར་སངས་རྒྱས་ཐམས་ཅད་ཀྱི་གསུང་མཐའ་ཡས་
པ་བདག་གིས་ཉན་ཅིང་དོན་དེ་མ་འཛོལ་བར་སེམས་ལ་དུས་རྟག་ཏུ་འཇུག་པར་བགྱིའོ། །
གསུམ་པ་ཆོས་འཁོར་བསྐོར་བ་ལ་འཇུག་པ་ནི། དུས་གསུམ་དུ་གཤེགས་ཤིང་
འབྱོན་པའི་རྒྱལ་བ་ཐམས་ཅད་དག་གདུལ་བྱ་ལ་ཆོས་ཀྱི་འཁོར་ལོའི་་ཚུལ་རྣམས་རབ་
ཏུ་བསྐོར་བ་ཡི་གསོལ་བ་བཏབ་པས་སངས་རྒྱས་དེ་དག་གི་ཡང་གསུང་ཆོས་ཀྱི་སྒྲ་
དབྱངས་མི་ཟད་པར་སྣང་བ་རང་རང་སོ་སོར་བློ་མཐུའི་འཇུག་པ་ཡོད་ན་སྐྱེས་བུ་ཆུང་
འབྲིང་གི་བློ་མ་ཡིན་པར་སྐྱེས་བུ་ཆེན་པོའི་བློས་བྱང་ཆུབ་སེམས་དཔའི་ལམ་དང་མཐར་
ཐུག་སངས་རྒྱས་ཀྱི་སར་འཇུག་པའི་བློ་ཡི་མཐུ་ཐོབ་པའི་སྟོབས་ཀྱིས་བདག་ཀྱང་གསུང་
དེ་ལ་རབ་ཏུ་འཇུག་པར་བགྱིའོ། །
བཞི་པ་བསྐལ་བའི་སྒོ་ནས་འཇུག་པ་ནི། མ་འོངས་པའི་བསྐལ་པ་ཇི་སྙེད་པ་
ཐམས་ཅད་དུ་སངས་རྒྱས་ཀྱི་སྐུ་དང་གསུང་གི་ཕྲིན་ལས་རྒྱ་མཚོས་ཇི་སྙེད་ལ་འཇུག་པ་
ཆགས་ཐོགས་མེད་པར་ཡང་སངས་རྒྱས་ཀྱིས་མཁྱེན་པ་དེ་བཞིན་ཏུ་ཡེ་ཤེས་སྐད་ཅིག་མ་
གཅིག་གིས་བདག་ཀྱང་འཇུག་པར་བགྱིའོ། །དེས་མཚོན་ནས་གང་ཡང་བསྐལ་པ་
འདས་མ་འོངས་ད་ལྟ་དུས་གསུམ་གྱི་ཚད་ཇི་ཙམ་པ་དེ་དག་ཐམས་ཅད་དུས་སྐད་ཅིག་མ་
གཅིག་གི་ཆ་ཤས་སུ་འཇུག་ནུས་པའི་སྟོབས་ཀྱིས་སྒྲིབ་པ་མེད་པར་དེ་ཐམས་ཅད་ཀྱི་ཡུལ་
ལ་ནི་ཞུགས་པར་གྱུར་ནས་བྱང་ཆུབ་ཀྱི་སྤྱད་པ་སྤྱོད་པར་གྱུར་ཅིག །
ལྔ་པ་དེ་བཞིན་གཤེགས་པ་ལ་བལྟ་བས་འཇུག་པ་ནི། དུས་གསུམ་དུ་གཤེགས་
བཞུགས་འབྱོན་པར་གྱུར་པ་མི་ཡི་སེང་གེ་སངས་རྒྱས་གང་ཡིན་པ་དེ་དག་ཐམས་ཅད་
དུས་སྐད་ཅིག་གཅིག་ལ་བདག་གིས་ཡོངས་སུ་བལྟ་ཞིང་རྟག་ཏུ་དེ་ལ་འཇུག་པར་ཤོག་
འ71ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅིག་པའོ། །
དྲུག་པ་དེའི་སྤྱོད་ཡུལ་ལ་འཇུག་པ་ནི། དུས་རྟག་ཏུ་སངས་རྒྱས་དེ་དག་གི་མཛད་
པ་ནི་བསམ་གྱིས་མི་ཁྱབ་པའི་སྤྱོད་ཡུལ་ཡན་ལ་དེ་ཡང་ཏིང་ངེ་འཛིན་གྱིས་རྣམ་པར་
འཕུལ་པ་དང་བྱིན་གྱིས་བརླབས་དང་སྒྱུ་མའི་རྣམ་པར་རོལ་པ་ལས་བྱུང་བའི་མཛད་པའི་
སྒོ་བློ་ལས་འདས་པ་ལ་བདག་གིས་སྒྱུ་མར་རྒྱུ
མར་གྱུར་པའི་གནས་ལ་ངེས་ཤེས་རྙེད་དེ་སྒྱུ་མའི་
རྣམ་པར་ཐར་པ་མངོན་དུ་གྱུར་པའི་སྟོབས་ཀྱིས་འཇུག་པར་བགྱིའོ། །
བདུན་པ་ཞིང་སྒྲུབ་པ་ལ་འཇུག་པ་ནི། མ་འོངས་པ་ན་བདག་མངོན་པར་རྫོགས་
པར་སངས་རྒྱས་པའི་དུས་སུ་ཞིང་ཇི་ལྟར་སྒྲུབ་ན། ཞིང་སྒྲུབ་པའི་དུས་ས་བརྒྱད་པ་ཡིན་ཏེ།
ད་ལྟ་དེ་ལྟར་སྒྲུབ་འདོད་ལ་སྨོན་དགོས་པས། གང་ཡང་དུས་གསུམ་དག་གི་སངས་རྒྱས་
ཀྱི་ཞིང་བཀོད་པ་དེ་དག་མོས་པ་དང་སྨོན་ལམ་དང་རྫུ་འཕྲུལ་གྱི་སྟོབས་ཀྱིས་རྡུལ་ཕྲན་
གཅིག་གི་སྟེང་དུ་མངོན་པར་སྒྲུབ་ཅིང་། དེ་ལྟར་གོང་སྨྲོས་ཀྱི་ཞིང་གཞན་གང་ན་ཡོད་པ་
མ་ལུས་པའི་རྡུལ་རེ་རེ་བཞིན་གྱི་སྟེང་འོག་ཕྱོགས་བཅུའི་སངས་རྒྱས་ཀྱི་ཞིང་རྣམས་
ཐམས་ཅད་གསལ་བཞིན་དུ། རྒྱལ་བ་དེ་དག་གི་ཞིང་ཁམས་རྣམས་ཀྱི་བཀོད་པ་ཡིད་དུ་
འོང་བ་དང་། རྒྱན་གྱི་ཁྱད་པར་རྣམ་པ་ཐམས་ཅད་པ་སྐད་ཅིག་གཅིག་གིས་གཞན་ལ་སྟོན་
པའི་བྱ་བ་ལ་འཇུག་པར་གྱུར་ཅིག་པའོ། །
བརྒྱད་པ་དེ་བཞིན་གཤེགས་པའི་དྲུང་དུ་འགྲོ་བ་ལ་འཇུག་པ་ནི། གང་ཡང་ནི་སྤྱི་སྒྲ་
སྟེ་སྔར་མ་བྱོན་པའི་སངས་རྒྱས་འཇིག་རྟེན་སྣང་བྱེད་ཀྱི་སྒྲོན་མ་ལྟ་བུར་གྱུར་པ་རྣམས།
དེ་དག་རང་རང་གི་མཛད་པ་རིམ་པ་ བར་འཚང་རྒྱུ་ནས་ཆོས་ཀྱི་འཁོར་ལོ་
བསྐོར་བ་དང་། མཐར་མྱ་ངན་འདས་པ་ཡི་ཚུལ་རབ་ཏུ་ཞི་བའི་མཐའ་སྟོན་པར་མཛད་
པ་རྣམས་མྱ་ངན་ལས་མི་འདའ་བར་བསྐལ་པ་རྒྱ་མཚོར་བཞུགས་པར་གསོལ་བ་འདེབས་
པ་པ་མ་འཆོལ་བར་
ལ72ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
པ་དང་མགོན་པོ་དེ་དག་ཀུན་གྱི་དྲུང་དུ་བདག་དུས་གཅིག་ལ་མཆི་སྟེ་ཕྱིན་ནས་སངས་
རྒྱས་དེའི་ཕྲིན་ལས་བྱེད་པ་པོར་འགྱུར་བར་སྨོན་པའོ། །
སྤྱི་དོན་བཅུ་གཉིས་པ་སྟོབས་ཀྱི་སྒོ་ནས་སྨོན་པ་ནི། ཀུན་ཏུ་མྱུར་བའི་རྫུ་འཕྲུལ་
ཞེས་ཡིད་ལྟར་མགྱོགས་པའི་རྫུ་འཕྲུལ་གྱིས་སྐད་ཅིག་རེ་རེར་ཞིང་ཐ་དད་དུ་བགྲོད་ནུས་
པའི་སྟོབས་རྣམས་དང་། སེམས་ཅན་ཐམས་ཅད་ལ་ཀུན་ནས་ཕན་པའི་སྒོ་ཡི་ཞེས་
འཇུག་ཚུལ་སོ་སོར་ཐེག་པ་སོ་སོ་ལ་འཇུག་པ་ཐེག་པའི་སྟོབས་རྣམས་དང་། ཀུན་ཏུ་
བཟང་པོའི་སྤྱོད་པ་ནི་ཁ་ཚོན་གཅོད་དུ་མེད་པ་མཐར་ཐུག་སངས་རྒྱས་པའི་ཡོན་ཏན་ཡིན་
ཡང་ལམ་པའི་གང་ཟག་གིས་སྦྱིན་སོགས་མི་མཐུན་ཕྱོགས་སྤངས་པའི་སྒོ་ནས་སྤྱོད་པའི་
སྟོབས་རྣམས་དང་། ཀུན་བཟང་སྤྱོད་པ་འདི་ལ་སྨོན་འཇུག་གཉིས། ཡོན་ཏན་དུ་མ་དང་
འགྲོགས་པའི་སྙོམས་འཇུག༩། ཟད་པར༡༠། ཟིལ་གནོན༨། མངོན་ཤེས་༦སོགས་གཞན་
གྱིས་བཞེད། སེམས་ཅན་ཀུན་ལ་རབ་ཏུ་མཉམ་པ་ཕྱོགས་རིས་ཅན་མིན་པའི་ཐམས་ཅད་
ལ་ཁྱབ་པ་ལྟ་བུའི་བྱམས་པ་སོགས་ཚད་མེད་བཞི་པོ་དག་གི་སྟོབས་དང༌། ཐོག་མཐའ་
བར་གསུམ་ཀུན་ནས་དགེ་བའི་སྦྱིན་སོགས་དང་རང་དང་གཞན་གྱི་སྐྱེ་བ་ཚེ་རབས་ཐམས་
ཅད་དུ་དགེ་བའི་ལས་གང་ཡོད་བསོད་ནམས་ཀྱི་སྟོབས་ཡིན་པས་དེ་རྣམས་དང་། ཤེས་
བྱའི་ཆོས་ཀུན་ཆགས་པ་དང་ཐོགས་པ་མེད་པར་གྱུར་པའི་ཡེ་ཤེས་མངོན་པར་མཁྱེན་
པས་སྤང་བླང་དང་བདེ་སྡུག་མཁྱེན་ཀྱང་ཞེན་མེད་ཀྱིས་གཞན་དོན་བརྩོན་པའི་སྟོབས་
དང༌། སྤྲོས་བྲལ་མངོན་སུམ་མཁྱེན་པའི་ཤེས་རབ
ས་རབ་ཐབས་ལ་མཁས་པའི་བྱང་ཆུབ་སེམས་
དཔས་བསྐལ་པའི་ཚོགས་སྐད་ཅིག་མར་རྫོགས་པ་དང་། བྱང་ཆུབ་སེམས་དཔའི་ཡོན་ཏན་
ཐམས་ཅད་ཏིང་ངེ་འཛིན་གྱིས་བསྒྲུབ་དགོས་པས་དེ་ལྟ་བུའི་སྟོབས་དག་གིས་ཏེ། དེ་ལྟར་
སྟོབས་དགུ་པོ་དེ་མཐར་ཐུག་གི་འབྲས་བུ་བྱང་ཆུབ་མྱུར་བ་ཉིད་དུ་ཐོབ་པའི་སྟོབས་ཡེ་
ལ73



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཤེས་ཀྱི་ཁྱད་པར་རྣམས་ཡང་དག་པ་ཉིད་དུ་མངོན་དུ་བྱ་ཕྱིར་ལམ་ཕ་རོལ་ཏུ་ཕྱིན་པ་དྲུག་
ལེགས་པར་སྒྲུབ་པར་བྱེད་པར་གྱུར་ཅིག་པའོ། །མི་མཐུན་པའི་ཕྱོགས་ཀྱིས་བརྫི་བར་མི་
ནུས་པས་ན་སྟོབས་ཞེས་བྱའོ། །
སྤྱི་དོན་བཅུ་གསུམ་པ་སྒྲུབ་པའམ་གཉེན་པོའི་སྒོ་ནས་སྨོན་པ་ནི། ལས་ཀྱི་སྟོབས་
རྣམས་ཞེས་དགེ་མི་དགེ་མི་གཡོ་བ་བཅས་པའི་རྒྱུས་འཁོར་བར་འཕེན་བྱེད་ཀྱི་ལས་ཡོངས་
སུ་དག་པར་བྱེད་ཅིང་། ཕྲ་རྒྱས་བཅུ་སོགས་ཆགས་སྡང་ཉོན་མོངས་པའི་སྟོབས་རྣམས་
ཀུན་ཏུ་ཕམས་ཏེ་འཇོམས་པར་བྱེད་པ་དང་། ཉོན་བདུད་གོང་དུ་སོང་ནས། ཕུང་པོ།
འཆི་བདག །ལྷའི་བུའི་བདུད་གསུམ་གྱི་སྟོབས་རྣམས་གོ་རིམ་བཞིན་བདག་མེད་པར་
རྟོགས་པས་ཕུང་པོ་རང་བཞིན་མི་དམིགས་པ་དང་། སེམས་ཉིད་སྐྱེ་འཇིག་མེད་པ་དང་།
ཡུལ་གྱི་མངོན་ཞེན་དག་པས་བཅོམ་སྟོབས་མེད་པར་རབ་ཏུ་བྱེད་ཅིང་། ཀུན་ཏུ་བཟང་པོ་
ཉིད་ཀྱིས་སྤྱོད་པའི་སྒོ་ནི་རང་ངོས་ནས་སྨོན་ལམ། གཞན་དོན་གདུལ་བྱའི་སེམས་ཅན་
རྒྱུད་སྨིན་པ། ཞིང་མཐའ་ཡས་པ་སྦྱོང་བ་སོགས་ཀྱི་སྟོབས་རྣམས་ནི་རྫོགས་པར་བྱེད་ཅེས་
སངས་རྒྱས་ཀྱི་གོ་འཕང་ཐོབ་པར་སྨོན་པར་བགྱི་བའོ། །
སྤྱི་དོན་བཅུ་བཞི་པ་ཕྲིན་ལས་ཀྱི་སྒོ་སྨོན་པ་ནི། ཕྱི་སྣོད་ཀྱི་འཇིག་རྟེན་གྱི་བདེན་ཞེན་
དག་ཕྱིར་ཞིང་སྦྱངས་པ། མཁའ་ཁྱབ་ཀྱི་ཞིང་རྣམས་རྒྱུ་མཚོ་ཡི་རྡུལ་ལྟ་བུ་གྲངས་མེད་པ་
ཀུན་ཏུ་རིན་པོ་ཆེའི་ས་གཞི་དང་ལྗོན་ཤིང་མེ་ཏོག་ཆུ་མཚོ་སོགས་རྣམ་པར་དག་པས་བཟང་
པོར་བྱེད་ཅིང་། བཅུད་ཀྱི་སེམས་ཅན་རྒྱ་མཚོ་ལྟ་བུ་དག་ནི་སྡུག་བསྔལ་དང་ཉོན་སྒྲིབ་
སོགས་ལས་རྣམ་པར་དགྲོལ་བར་བྱེད་པ་དང་། ལུང་རྟོགས་ཀྱི་ཆོས་རྣམས་རྒྱ་མཚོ་ལྟ་བུ་
རྣམས་ནི་ཤེས་རབ་ཀྱི་མིག་རྣམ་པར་དག་པས་རབ་ཏུ་མཐོང་བར་བྱེད་ཅིང་།ཇི་ལྟ་བ་ཆོས་
ཉིད་ཀྱི་གནས་ལུགས་རྟོགས་ཤིང་ཇི་སྙེད་ཤེས་བྱའི་ཆོས་ཀྱི་སྤུ་རིས་འབྱེད་པའི་ཡེ་ཤེས་རྒྱུ་
ལ74ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
མཚོ་ལྟ་བུ་ཐམས་ཅད་ཡུད་ཙམ་གྱིས་རབ་ཏུ་རྟོགས་པར་བྱེད་ལ། སེམས་ཅན་གྱི་ལས་
དང་བྱ་བའི་གྲངས་ཅི་ཙམ་ཡོད་པ་དེ་སྙེད་ཀྱི་འདུལ་བྱེད་ཐབས་བྱང་ཆུབ་སེམས་དཔའི་
སྤྱོད་པ་རྒྱ་མཚོ་རྣམས་ནི་ལེགས་པར་སྤྱོད་པས་སྐྱོན་རྣམས་རྣམ་པར་དག་པར་བྱེད་ཅིང་།
བདག་གཞན་གྱི་དོན་ལ་དམིགས་པའི་སྨོན་ལམ་རྒྱ་མཚོ་དཔེར་ན་དགེ་སློང་ཆོས་ཀྱི་འབྱུང་
གནས་ཀྱིས་སྨོན་ལམ་བཏབ་ནས་མཐར་རྫོགས་པ་ལྟ་བུའི་སྨོན་པའི་འབྲས་བུ་མངོན་དུ་
བྱས་དུས་ཡོངས་སུ་རྫོགས་པར་བྱེད་ཅིང་། བཅུད་ཀྱི་སེམས་ཅན་རྒྱ་མཚོ་ལྟ་བུ་དག་ནི་
སྡུག་བསྔལ་དང་ཉོན་སྒྲིབ་སོགས་ལས་རྣམ་པར་
པ་པར་གྲོལ་བར་བྱེད་པ་དང༌། ལུང་རྟོགས་ཀྱི་
ཆོས་རྣམས་རྒྱ་མཚོ་ལྟ་བུ་རྣམས་ནི་ཤེས་རབ་ཀྱི་མིག་རྣམ་པར་དག་པས་རབ་ཏུ་མཐོང་
བར་བྱེད་ཅིང༌། ཇི་ལྟ་བ་ཆོས་ཉིད་ཀྱི་གནས་ལུགས་རྟོགས་ཤིང་ཇི་སྙེད་ཤེས་བྱའི་ཆོས་ཀྱི་
སྤུ་རིས་འབྱེད་པའི་ཡེ་ཤེས་རྒྱ་མཚོ་ལྟ་བུ་ཐམས་ཅད་ཡུད་ཙམ་གྱིས་རབ་ཏུ་རྟོགས་པར་
བྱེད་ལ། སེམས་ཅན་གྱིས་ལས་དང་བྱ་བའི་གྲངས་ཅི་ཙམ་ཡོད་པ་དེ་སྙེད་ཀྱི་འདུལ་བྱེད་
ཐབས་བྱང་ཆུབ་སེམས་དཔའི་སྤྱོད་པ་རྒྱུ་མཚོ་རྣམས་ནི་ལེགས་པར་སྤྱོད་པས་སྐྱོན་རྣམས་
རྣམ་པར་དག་པར་བྱེད་ཅིང་། བདག་གཞན་གྱི་དོན་ལ་དམིགས་པའི་སྨོན་ལམ་རྒྱ་མཚོ་
དཔེར་ན་དགེ་སློང་ཆོས་ཀྱི་འབྱུང་གནས་ཀྱིས་སྨོན་ལམ་བཏབ་ནས་མཐར་རྫོགས་པ་ལྟ་
བུའི་སྨོན་པའི་འབྲས་བུ་མངོན་དུ་བྱས་དུས་ཡོངས་སུ་རྫོགས་པར་བྱེད་ཅིང་། སངས་རྒྱས་
གྲངས་མེད་རྒྱ་མཚོ་ལྟ་བུ་རྣམས་ལ་མཆོད་པ་རྣམས་ཀྱིས་རབ་ཏུ་མཆོད་པར་བྱེད་ཅིང་།
དེ་ལྟར་ཞིང་དག་པ་སོགས་ཀྱི་ལས་བདུན་པོ་དེའང་བསྐལ་པ་མཐའ་མེད་རྒྱ་མཚོ་ལྟ་བུར་
མི་སྐྱོ་བར་དགའ་བའི་བསམ་པས་སྤྱད་པར་བགྱི་ཞེས་སོ། །
སྤྱི་དོན་བཅོ་ལྔ་པ་རྗེས་སུ་སློབ་པའི་སྒོ་ནས་སྨོན་པ་ལ་གཉིས། དང་པོ་སངས་རྒྱས་
ཀྱི་རྗེས་སུ་སློབ་པ་ནི། གང་ཡང་དུས་གསུམ་དུ་གཤེགས་་པའི་རྒྱལ་བ་ཇི་སྙེད་ཅིག་
ལ75ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མཆིས་པ་དེ་ཡི། ཐོག་མར་བྱང་ཆུབ་ཀྱི་སྤྱོད་པའི་གནས་ལ་འཇུག་པ་ནས་མཐར་ཐུག་
སངས་རྒྱས་ཀྱི་གོ་འཕང་ཐོབ་པའི་དུས་ཀྱི་བར་སྨོན་ལམ་གྱི་བྱེ་བྲག་བསམ་འདས་བཏབ་
པ་རྣམས། བདག་གིས་ཀུན་ཏུ་བཟང་པོ་
ཟང་པོ་མཆོག་གི་སྤྱོད་པ་སྤྱད་པ ས་དེའི་མཐུས་བླ་མེད་
བྱང་ཆུབ་མཆོག་ཏུ་སངས་རྒྱས་པར་གྱུར་ནས་རྫོགས་པར་སྨོན་པ་སྟེ། དེ་ལྟར་སྨོན་ལམ་
འགྲུབ་པའི་དུས་ནི་མ་འོངས་པ་བདག་མངོན་པར་རྫོགས་པར་སངས་རྒྱས་པའི་སྐབས་
སམ་དེ་ཀུན་བདག་གིས་ད་ལྟ་ཉིད་ནས་མ་ལུས་པ་ཡོངས་སུ་རྫོགས་པར་འགྲུབ་པའི་
སྨོན་པ་བགྱིའོ་ཞེས་སོ། །
གཉིས་པ་སེམས་དཔའ་མཆོག་གཉིས་ཀྱི་རྗེས་སུ་སློབ་པ་ལ་གཉིས། དང་པོ་ཀུན་
བཟང་གི་རྗེས་སུ་སློབ་པ་ནི། རྒྱལ་བ་ཀུན་གྱི་སྲས་ཀྱི་ནང་ནས་མཆོག་ཏུ་གྱུར་པའི་ཐུ་བོ་
པ། ན་ཚོད། བསླབ་པ། ཡོན་ཏན། ཡེ་ཤེས་བཞེས་རྒན་པ་ཞེས་བཻརྒྱལ་པོས་གསུངས།
གང་གི་མིང་ནི་བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བར་གྲགས་ཤིང་། ཆོས་
ཁམས་རྒྱ་མཚོ་ལྟ་བུ་ཐུགས་སུ་ཆུད་པའི་མཁས་པ་དེ་དང་མཚུངས་པར་བྱང་ཆེན་གྱི་སྤྱོད་
པ་སྤྱད་པའི་ཕྱིར། བདག་གིས་ཀྱང་དགེ་བ་འདི་དག་ཐམས་ཅད་རབ་ཏུ་བསྔོ་བར་བྱ་སྟེ།
ཚུལ་ཇི་ལྟར་ན། ལུས་རྣམ་པར་དག་པ་གང་འདུལ་གྱི་གཟུགས་སྟོན་པ་དང་། ངག་རྣམ་
པར་དག་པ་སྒྲ་སྐད་སྣ་ཚོགས་སྟོན་པ་དང་། ཡིད་ཀྱང་རྣམ་པར་དག་པས་ཏིང་ངེ་འཛིན་གྱི་
སྒོ་མཐའ་ཡས་པ་ལ་འཇུག་ཅིང་། སྤྱོད་པ་རྣམ་པར་དག་པ་ཕར་ཕྱིན་དྲུག་གི་མི་མཐུན་
པའི་ཕྱོགས་ཀྱིས་བརྫི་བ་མེད་པ། ཞིང་རྣམས་ཡོངས་སུ་དག་པ་དང་ཞེས་དག་པ་སྔ་མ་
བཞི་ལ་བརྟེན་ནས་སངས་རྒྱས་ཀྱི་ཞིང་གི་སྣོད་བཅུད་ཀྱི་འབྱོར་བ་རླབས་པོ་ཆེ་རྣམས་སྐད་
ཅིག་རེ་རེ་ལ་ཡང་རྣམ་པར་དག་པར་བྱེད་ཅེས་ཤཱཀྱ་བཤེས་གཉེན་གྱིས་བཤད། དེ་ལྟར་
དག་པ་ལྔ་པོ་དེ་ཐོབ་པའི་ཆེད་དུ་བསྔོ་བ་བཟང་པོ་ལ་མཁས་པ་ཀུན་ཏུ་བཟང་པོས་སྨོན་པ་
༤76ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
ཅི་འདྲ་བ་དེ་འདྲར་བདག་ཀྱང་བྱང་ཆུབ་སེམས་དཔའ་དེ་དང་མཚུངས་པར་ཤོག་ཅིག་
ཅེས་པའོ། །
གཉིས་པ་འཇམ་དཔལ་གྱི་རྗེས་སུ་སློབ་པ་ནི། དུས་དང་སྒོ་ཀུན་ནས་ཐབས་དང་
ཤེས་རབ་ཟུང་འབྲེལ་གྱི་སྒོ་ནས་དགེ་བ་སྟེ་ཆོས་བཟང་པོ་གང་སྤྱོད་པ་སྤྱད་པར་བྱ་བའི་
ཕྱིར་བྱང་ཆུབ་སེམས་དཔའ་འཇམ་དཔལ་གྱི་
མ་དཔལ་གྱི་ནི་སྨོན་ལམ་ཇི་ལྟར་བཏབ་པ་བཞིན་དུ་
བདག་གིས་ཀྱང་སྤྱད་པར་བགྱི་བར་སྨོན་ཏེ། སངས་རྒྱས་བྱང་སེམས་ཀྱིས་སྨོན་ལམ་དེ་
དག་གི་དོན་ལ་མ་འོངས་ཕྱི་མའི་བསྐལ་པ་གྲངས་མེད་ཀུན་ཏུ་ཐུགས་མི་སྐྱོ་བར་དགའ་
བ་དང་བཅས་པས་འཇུག་པ་ལྟར། རང་གིས་ཀྱང་དེ་བཞིན་དེ་ཡི་བཤད་དོན་གྱི་བྱ་བ་མ་
ལུས་པ་ཐམས་ཅད་རྫོགས་པར་བགྱི་བར་སྨོན་པའོ། །
སྤྱི་དོན་བཅུ་དྲུག་པ་ཀུན་གྱི་མཇུག་སྡུད་པའི་སྒོ་ནས་བསྔོ་བ་ནི། གོང་བཤད་ལྟར་
བྱང་ཆུབ་སེམས་དཔའི་སྤྱོད་པ་རྣམ་པར་དག་པ་ལ་ནི་མཐའ་འདི་ཞེས་ཚད་ཡོད་པ་མིན་པ་
དེ་བཞིན་དུ་ཚད་བཟུང་དུ་ཡོད་པར་མ་གྱུར་ཅིག །རྒྱུ་དེ་ལས་བྱུང་བའི་འབྲས་བུ་གཟུངས་
སྤོབས་དང་བྱང་ཆུབ་སེམས་དཔའི་སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པའི་
ཡོན་ཏན་རྣམས་ཀྱང་ཚད་འདི་ཙམ་ཞེས་བཟུང་དུ་མེད་པར་ཤོག་ཅིག །དེ་ལྟར་སྤྱོད་པ
དང་ཡོན་ཏན་ཚད་མེད་པ་ལ་གནས་པར་བྱས་ནས་ཀྱང་། སངས་རྒྱས་བྱང་སེམས་དེ་
དག་གི་སྐུ་གསུང་ཐུགས་ཀྱི་རྣམ་པར་འཕྲུལ་པ་གཞལ་དུ་མེད་པ་ཐམས་ཅད་འཚལ་བར་
བགྱི་སྟེ་ཐོབ་པར་ཤོག་ཅེས་སྨོན་པའོ། །དེ་དག་གིས་སྨོན་ལམ་གྱི་རབ་དབྱེ་དངོས་བཤད་
ཟིན་ཏོ། །
འི་
གཉིས་པ་སྨོན་ལམ་གྱི་མཐའ་བསྟན་པ་ནི། ཕྱི་འབྱུང་ཆེན་ལྟོས་ཀྱི་ནམ་མཁ་
མཐར་ཐུག་པར་གྱུར་པ་གཞལ་དུ་མེད་པའི་ཁྱོན་ཇི་ཙམ་པར། དེ་ཐམས་ཅད་སེམས་
བྱ
ལ77



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅན་གྱིས་ཁྱབ་པས་འགྲོ་བ་མ་ལུས་པའི་མཐའ་ལ་ཐུག་པ་མེད་པ་ཡང་དེ་བཞིན་ཏེ།
སེམས་ཅན་ཇི་ཙམ་ཡོད་པ་དེ་ཙམ་དུ་ལས་དང་ཉོན་མོངས་པའི་མཐར་ལའང་ཐུག་པ་
མེད་པར་གྱུར་པ་ལྟར། མི་མཐུན་པ་དེའི་གཉེན་པོ་བྱང་ཆུབ་སེམས་དཔའ་བདག་གི་སྨོན་
ལམ་གྱི་མཐའ་ཡང་ཚད་བཟུང་མེད་པ་དེ་ཙམ་མོ། །
གསུམ་པ་རྗེས་ཕན་ཡོན་བསྟན་པས་མཇུག་བསྡུ་བ་ལ་གཉིས་ཏེ། སྨོན་ལམ་གྱི་ཕན་
ཡོན་དང་། ཕན་ཡོན་ཅན་གྱི་སྨོན་ལམ་ཉིད་བསྔོ་བ་དང་གཉིས་ཀྱི། དང་པོ་ལའང་བསྟན་
བཤད་བསྡུ་གསུམ་ལས། དང་པོ་མདོར་བསྟན་པ་ནི། གང་ཡང་ཕྱོགས་བཅུའི་ཞིང་རྣམས་
རྒྱ་ཆེ་བ་མཐའ་ཡས་པ་རྣམས། མཆོད་པའི་ཁྱད་པར་རིན་ཆེན་སྣ་ཚོགས་པའི་རྒྱན་དུ་མས་
བརྒྱུན་ཏེ་ཞིང་གི་མཆོག་རྒྱལ་བ་རྣམས་ལ་ཕུལ་བ་དང་། དེར་མ་ཟད་ལྷ་དང་མི་ཡི་ཡོ་
བྱད་ཀྱི་དམ་པ་དབང་པོ་སོ་སོར་བདེ་བ་སྐྱེད་པའི་ཆ་རྐྱེན་མཆོག་ཏུ་གྱུར་པའི་གཟུགས་
མཛེས། སྒྲ་སྙན། དྲི་ཞིམ། རོ་མངར་བ། རེག་བྱ་འཇམ་པ་སོགས་འདོད་ཡོན་མཐའ་ཡས་
པ་རྣམས་ཀྱིས་ཀྱང་གྲངས་མང་བ་ཕྱོགས་བཅུའི་ཞིང་གི་རྡུལ་སྙེད་དང་དུས་རིང་བསྐལ་
པའི་བར་རྒྱུན་ཆད་མེད་པར་ཕུལ་བ་ལ་བསོད་ནམས་དཔག་ཏུ་མེད་ཀྱང་དེ་བས་སྐྱེ་བོ་
དག་གིས། གང་གི་བསྔོ་བའི་རྒྱལ་པོ་མཆོག་ཏུ་གྱུར་པ་འདི་ཐོས་ཤིང་དོན་གོ་ནས་མཐར་
ཐུག་བླ་ན་མེད་པའི་བྱང་ཆུབ་མཆོག་གི་རྒྱུ་དང་འབྲས་བུའི་ཚུལ་ལ་ངེས་ཤེས་ཐོབ་པའི་
རྗེས་སུ་ཡི་རང་བས་རབ་ཏུ་མོས་ཤིང་། བསམ་སྤྱོད་བཟང་པོ་སྤྱོད་པའི་སྨོན་ལམ་འདི་ལ་
ལན་གཅིག་ཙམ་ཡང་དད་པ་རབ་ཏུ་བསྐྱེད་ཅིང་སྨོན་ལམ་བཏབ་པ་ན།སྔ་མའི་བསོད་
ནམས་ལས་ཀྱང་ཆེར་ལྷག་པ་བསོད་ནམས་དམ་པའི་མཆོག་ཏུ་འདི་ཉིད་འགྱུར་ཏེ་རྣམས་
མཁྱེན་གྱི་གོ་འཕང་མ་ཐོབ་བར་དེའི་དགེ་རྩ་ཟད་པར་མི་འགྱུར་རོ། །
གཉིས་པ་རྒྱས་བཤད་ནི། དད་པ་དང་ལྡན་པའི་སྐྱེས་བུ་གང་གིས་དོན་ཡིད་ལ་བྱེད་
78ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
པའི་སྒོ་ནས་བཟང་པོ་སྤྱོད་པའི་སྨོན་ལམ་འདི་བརྩོན་པས་བཏབ་པ་དེས་ནི་ཕན་ཡོན་
བཅུ་གསུམ་རྣམས་ཐོབ་པས། ཕན་ཡོན་དང་པོ། གང་སྨོན་ལམ་འདིའི་ཚིག་དོན་ལ་
བསམ་པའི་གང་ཟག་དེས་ནི་ལས་དབང་གིས་ངན་སོང་དུ་འགྲོ་བའི་ལས་ཐམས་ཅ་
སྤུང་བར་འགྱུརརོ། །
གཉིས་པ། གང་ཟག་དེས་ནི་སྡིག་པའི་གྲོགས་པོ་ངན་པ་དང་མི་འཕྲད་པ་དང་
འཕྲད་ཀྱང་མྱུར་དུ་སྤུངས་པར་འགྱུར་བ་ཡིན་ནོ། །གསུམ་པ། དེ་ལྟར་ངན་སོང་དང་སྡིག་
གྲོགས་སྤངས་པར་མ་ཟད་སངས་རྒྱས་སྣང་བ་མཐའ་ཡས་ཀྱི་ཞལ་དེ་ཡང་དེ་ཚེ་འདིར་
མྱུར་དུ་མཐོང་ཞིང་ཤི་མ་ཐག་བདེ་བ་ཅན་དུ་སྐྱེ་བར་འགྱུར་རོ། །བཞི་པ། སྨོན་ལམ་འདི་ལ་
བརྩོན་པ་དེ་དག་ཐེག་ཆེན་གྱི་ལམ་དང་གནས་གྲོགས་ཡོ་བྱད་སོགས་འཕྲད་པའི་མཐུན་
རྐྱེན་ཚང་བ་ཡིད་བཞིན་གྱི་ནོར་བུ་ལག་ཏུ་ལོན་པ་ལྟ་བུའི་རྙེད་པ་ཐམས་ཅད་ཀྱི་མཆོག་
རབ་ཏུ་རྙེད་ཅིང་། ལྔ་པ། བདག་ལ་ནད་གདོན་དང་རྐྱེན་ངན་པ་རྣམས་ཀྱང་བྱང་ཆུབ་
སེམས་དཔའི་སྤྱོད་པའི་གྲོགས་སུ་གྱུར་པས་ལུས་སེམས་བདེ་བར་འཚོ་བའི་རྒྱུར་འགྱུར་
རོ། །
དྲུག་པ། མི་ཚེ་འདིར་ཡང་རྒྱལ་བ་སྲས་བཅས་ཀྱི་བྱིན་གྱིས་བརླབས་པས་གང་ཟག་
དེ་དག་འདི་ཕྱིའི་དོན་ཐམས་ཅད་ལེགས་པར་འགྲུབ་པ་འོང་བ་ཡིན་ནོ། །བདུན་པ། དེར་
མ་ཟད་བྱང་ཆུབ་སེམས་དཔའ་ཀུན་ཏུ་བཟང་པོ་དེ་ཡི་ཡོན་ཏན་དང་རྣམ་འཕྲུལ་སོགས་
གང་ཅི་མཆིས་པ་དེ་ཡང་ཅི་འདྲ་བར་སྨོན་ལམ་འདེབས་སོ། །དེ་དག་དུས་རིང་པོར་མི་
ཐོགས་པར་དེ་བཞིན་ཏུ་འགྱུར་རོ། །བརྒྱད་པ། སྐྱེ་བ་སྔ་ཕྱིའི་བར་མཚམས་མེད་པར་
དམྱལ་བར་སྐྱེ་བའི་རྒྱུ་མཚམས་མེད་ལྔ་པོ་སྟེ་ཕ་མ་དགྲ་བཅོམ་གསུམ་བསད་པ། དགེ་
འདུན་གྱི་དབྱེན། དེ་གཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དག་གི་སྡིག་པ་
ལ79ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྣམས་དང་དེ་དང་ཉེ་བ་ལྔ་སོགས་སྔར་སྐྱེ་བོ་གང་ཞིག་གིས་ཉེས་དམིགས་མི་ཤེས་པའི་
དབང་གིས་བྱས་པ་དག་དང་། ལུས་རྟེན་འདིར་བསགས་པ་བཅས་བྱེད་པ་པོ་དེ་ཡིས་
ཕྱིན་ཆད་བཟང་པོ་སྤྱོད་པ་འདི་ཉིད་སྙིང་ནས་དད་པས་བརྗོད་ན་མྱུར་དུ་ལས་དེ་དག་མ་
ལུས་ཡོངས་སུ་བྱུང་བར་འགྱུར་བ་ཡིན་ནོ། །དགུ་པ། སྨོན་ལམ་འདེབས་པ་པོའི་གང་
ཟག་དེས་མཐོང་ལམ་རྣམ་པར་མི་རྟོགས་པའི་ཡེ་ཤེས་ཀྱང་འདི་ཡིས་རྟོགས་འོད་ཟེར་བའི་
དོན་དང་ནི་ལྡན་པར་འགྱུར་རོ། །
བཅུ་པ། དེའང་ལྟ་ན་སྡུག་པའི་གཟུགས་ཕུན་སུམ་ཚོགས་པ་དང་མཚན་དང་དཔེ་
བྱད་རྣམས་དང་རྒྱལ་རིགས་སོགས་རིགས་རུས་བཙུན་པ་དང་ཝཎ་ཞེས་པའི་སྒྲ་ཁ་དོག་
ལ་འཇུག་པས་གཟུགས་བྱད་ཕུན་སུམ་ཚོགས་པ་དང་མཚན་དང་དཔར་བྱད་རྣམས་དང་
ལྡན་པར་འགྱུར་བ་ལ་སྨོན་པའོ། །བཅུ་གཅིག་པ། བདུད་དང་མུ་སྟེགས་སོགས་རྒོལ་བ་
མང་པོས་ཀྱང་སྨོན་ལམ་འདེབས་མཁན་དེ་མི་ཐུབ་སྟེ་ཀླགས་མི་རྙེད་དོ། །བཅུ་གཉིས་པ།
ས་འོག་ས་སྟེང་ས་བླར་སྤྱོད་པའི་འཇིག་རྟེན་གསུམ་པོ་ཀུན་ནའང་བྱང་ཆུབ་ཀྱི་སྤྱོད་པ་ལ་
འཇུག་ཅིང་འདེབས་པ་པོ་དེ་ལ་ལྷ་མི་ཀུན་གྱིས་གུས་པ་དང་མཆོད་པར་འགྱུར་རོ། །བཅུ་
གསུམ་པ། སྨོན་ལམ་འདི་ཡི་དམ་བྱེད་པ་དེ་དག་ས་ལམ་གྱིས་བགྲོད་པ་མྱུར་དུ་མཐར་ཕྱིན་
ཏེ་བྱང་ཆུབ་ཀྱི་ཤིང་ཨ་ཤྭ་ཀ་དང་ཀླུ་ཤིང་སོགས་ཤིང་གི་དབང་པོ་དེའི་དྲུང་དུ་དེ་དག་མྱུར་
དུ་འགྲོ་ཞིང་། དེར་སོང་ནས་སེམས་ཅན་ཐམས་ཅད་ལ་ཕན་པ་བླ་ན་མེད་པ་བྱང་ཆུབ་ཀྱི་
གོ་འཕང་ཐོབ་ཕྱིར་ཤིང་དྲུང་དེར་རྡོ་རྗེ་སྐྱིལ་ཀྲུང་གིས་འདུག་སྟེ་བླ་ན་མེད་པ་བྱུང་ཆུབ་དུ་
མངོན་པར་རྫོགས་པར་སངས་རྒྱས་ནས། ཐེག་གསུམ་ཆོས་ཀྱི་འཁོར་ལོ་རབ་ཏུ་བསྐོར་
བའི་ཕྱིར་རྡོ་རྗེ་ལྟ་བུའི་ཏིང་ངེ་འཛིན་གྱིས་བདུད་ཀྱི་དཔུང་རྣམས་ཞེས་སྡེ་དང་བཅས་པ་
ཐམས་ཅད་བཏུལ་ནས་དོན་གཉིས་མཐར་ཕྱིན་པར་བྱེད་དོ། །
༤80༤



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
གསུམ་པ་དོན་བསྡུ་བ་ནི། གང་ཡང་བཟང་པོ་སྤྱོད་པའི་སྨོན་ལམ་འདི་ཡི་དོན་
དང་ཚིག་རྣམ་གླེགས་བམ་དུ་བྲིས་པ་ལུས་ལ་འཆང་བ་དང་ནི་གཞན་ལ་སྟོན་ཏམ་རང་
ཁ་དོག་དུ་ཀློག་ན་དང་གཞན་ལ་ཡང་ཀློག་ཏུ་བཅུག་པ་ཡི། དགེ་བ་དེ་ཡི་རྣམ་པར་སྨིན་
པའམ་བསམ་གྱིས་མི་ཁྱབ་པ་སངས་རྒྱས་ཉིད་ཀྱིས་མཁྱེན་པ་ལས་ཉན་རང་འཕགས་པ་
ལ་སོགས་ཀྱི་སྤྱོད་ཡུལ་མ་ཡིན་ནོ། །དེ་ལྟར་རྣམ་མཁྱེན་བྱང་ཆུབ་སྒྲུབས་པའི་ལམ་མཆོག་
འདི་ལ་སོ་སྐྱེ་རྣམས་ཀྱིས་ཐེ་ཚོམ་མམ་སོམ་ཉི་མ་བྱེད་ཅིག་ཅེས་པའོ། །
གཉིས་པ་ཕན་ཡོན་གྱི་སྨོན་ལམ་ཉིད་བསྔོ་བ་ལ་ལྔ་ལས་དང་པོ། འཕགས་པ་འཇམ་
དཔལ་ནིཤེས་བྱའི་ཆོས་ཀུན་ཇི་ལྟར་བཞིན་མངའ་བ་མཁྱེན་ཅིང་གཞན་དོན་དུ་བྱང་ཆུབ་
ཀྱི་སེམས་དཔའི་བ་ཆེན་པོ་དེ་དང་། བྱང་ཆུབ་སེམས་དཔའ་ཀུན་ཏུ་བཟང་པོ་དེ་ཡང་
ཡོན་ཏན་དེ་ཁོ་ན་བཞིན་ཏེ་དེ་ལྟར་སེམས་དཔའ་དེ་དག་ཀུན་གྱི་རྗེས་སུ་བདག་ཀྱང་
ཞུགས་ནས་དེ་དང་འདྲ་བར་སློབ་པར་འདོད་ཅིང་འདུད་པ་འདི་ལྟར་བཟང་སྤྱོད་ཀྱི་སྨོན་
ལམ་བཏབ་པ་ལས་བྱུང་བའི་དགེ་བ་ཅི་མཆིས་པ་འདི་དག་ཐམས་ཅད་འཁོར་གསུམ་
ཡོངས་དག་ཆེན་པོས་རབ་དུ་བསྔོ་བར་བགྱིའོ། །
གཉིས་པ་རྒྱལ་བས་བསྔོ་བ་ལ་འཇུག་པ་ནི། དུས་གསུམ་གྱི་བདེ་བར་གཤེགས་པ་
རྒྱལ་བ་སྲས་དང་བཅས་པ་ཐམས་ཅད་ཀྱིས་མགྲིན་གཅིག་ཏུ་བསྔོ་བ་གང་ལ་མཆོག་ཏུ་
བསྔགས་པ་ནི་སྟོང་ཉིད་སྙིང་རྗེ་དང་ཐབས་དང་ཤེས་རབ་ཟུང་དུ་འཇུག་པའི་འཁོར་གསུམ་
འཛིན་པ་བྲལ་བའི་བསྔོ་བ་དེས་ནི་མཆོག་དང་ལྡན་པར་དེ་ལྟར་བདག་གི་དགེ་བའི་རྩྭ་
འདི་དག་ཀུན་ཀྱང་། ཀུན་ཏུ་བཟང་པོ་མཆོག་གི་སྤྱོད་པ་སྤྱད་པའི་སྒོ་ནས་ཐམས་ཅད་རྣམ་
མཁྱེན་ཐོབ་ཕྱིར་རབ་ཏུ་བསྔོ་བར་བགྱིའོ། །
གསུམ་པ། སྨོན་ལམ་གྱི་འབྲས་བུ་མངོན་གྱུར་དུ་བསྡོབ་ནི། ནམ་ཞིག་བདག་ནི་
ན་
o
81ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འཆི་བའི་དུས་བྱེད་པར་གྱུར་པ་ན་ལས་ཉོན་གྱིས་སྒྲིབ་པ་ཐམས་ཅད་སྨོན་ལམ་འདིའི་
མཐུས་དེ་དག་ནི་རྒྱང་རིང་དུ་དོར་བ་ལྟ་བུའི་ཕྱིར་བསལ་ཏེ། དབང་པོས་མངོན་སུམ་
སངས་རྒྱས་སྣང་བ་མཐའ་ཡས་གཙོ་འཁོར་དང་བཅས་པ་དེ་མཐོང་ནས། སྐད་ཅིག་ལ་
བདེ་བ་ཅན་གྱི་ཞིང་དེར་རབ་ཏུ་འགྲོ་ཞིང་། དེར་སོང་ནས་ནི་པདྨོ་མཆོག་ལས་བརྫུས་
ཏེ་བྱང་ཆུབ་སེམས་དཔར་སྐྱེས་ཏེ་སྨོན་ལམ་མཆོག་ལས་བརྫུས་ཏེ་སྨོན་ལམ་འདི་དག་
བཏབ་པའི་འབྲས་བུ་དེ་མངོན་སུམ་དེ་མངོན་དུ་གྱུར་ནས་ཀྱང་རང་གཞན་གྱིས་དོན་
ཐམས་ཅད་མ་ལུས་པར་མངོན་སུམ་ཏུ་འགྱུར་བའམ་འགྲུབ་པར་ཤོག་ཅིག །དེ་ལྟར་
མངོན་དུ་གྱུར་ནས་སྨོན་ལམ་དེ་དག་གི་དོན་མ་ལུས་པ་བདག་གིས་ཡོངས་སུ་བཀང་བ་
སྟེ་རྫོགས་པར་བྱས་ནས་འཇིག
་བྱས་ནས་འཇིག་རྟེན་ཏེ་འཁོར་བ་ཇི་སྲིད་མ་སྟོང་གི་བར་དུ་སེམས་ཅན་
ཐམས་ཅད་ལ་གནས་སྐབས་དང་མཐར་ཐུག་གི་ཕན་པ་སྒྲུབ་པར་བགྱིའོ་ཞེས་པའོ། །
བཞི་པ། སངས་རྒྱས་ལས་དངོས་སུ་ལུང་བསྟན་ཐོབ་པར་བསྔོ་བ་ནི། མི་མཐུན་པའི་
ཕྱོགས་ཐམས་ཅད་ལས་རྒྱལ་བའི་སངས་རྒྱས་འོད་དཔག་ཏུ་མེད་པའི་དཀྱིལ་འཁོར་ཞེས་
གཙོ་འཁོར་གྱི་རྣམ་པར་བཞུགས་པའི་གནས་སྨོན་ལམ་གྱི་མཐུ་ལས་གྲུབ་པའི་བཟང་ཞིང་
ཐེག་ཆེན་གྱི་ཆོས་ལ་ལོངས་སྤྱོད་པས་ཉམས་དགའ་བ་དེར་རིན་ཆེན་སྣ་བདུན་གྱིས་པདྨོ་
དམ་པ་ཤིན་ཏུ་མཛེས་པའི་ཟེའུ་འབྲུའི་ཁང་པ་ལས་བརྫུས་ཏེ་སྐྱེ་ནས་སྣང་བ་མཐའ་ཡས་
ཞེས་བདུད་ལས་རྒྱལ་བས་ན་སངས་རྒྱས་དེའི་ཞལ་མངོན་སུམ་དུ་བསྟན་ནས། ཕྱག་
གཡས་མགོར་བཞག་སྟེ་རིགས་ཀྱི་བུ་ཁྱོད་ཞིང་འདི་ལྟ་བུར་འཚང་རྒྱ་བར་འགྱུར་རོ་ཞེས་
ལུང་བསྟན་པ་ཡང་བདག་གིས་དེར་ཐོབ་པར་ཤོག་ཅིག་ཅེས་དང་།
ལྔ་པ་ལུང་བསྟན་ཐོབ་ནས་སེམས་ཅན་ལ་ཕན་པར་སྒྲུབ་པར་བསྔོ་བ་ནི། བདེ་བ་
ཅན་གྱི་ཞིང་དེར་ནི་བདག་གིས་ལུང་བསྟན་དེ་ལྟ་བུ་རབ་ཏུ་ཐོབ་ནས་སྤྲུལ་པ་མང་པོ་བྱེ་
~82



ག
}
འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
བ་ཕྲུག་བརྒྱ་ལ་སོགས་པ་མཐའ་ཡས་པ་ཡིས་གཞན་དོན་ལ་བློ་གཅིག་ཏུ་གཞོལ་ཞིང་
ཐབས་དང་ཤེ་རབ་ཕ་རོལ་དུ་ཕྱིན་པ་ཡི་སྟོབས་ཀྱིས་ཕྱོགས་བཅུ་ཡི་འཇིག་རྟེན་གྱི་ཁམས་
རྣམས་སུ་ཡང་སེམས་ཅན་མཐའ་ཡས་པ་རྣམས་ལ་ངན་སོང་སོགས་ཀྱི་སྡུག་བསྔལ་ལས་
སྐྱོབས་ནས་བླ་ན་མེད་པའི་གོ་འཕང་ལ་འགོད་པའི་བར་གྱིས་ཕན་པ་མང་པོ་འཁོར་བ་མ་
སྟོང་བར་བགྱི་བར་ཤོག་ཅིག །
རྒྱ་བོད་ཀྱི་དཔེ་འགར་འབྱུང་བའི་ཚིགས་བཅད་གསུམ་གྱི་དོན་ལ་ཡང་སྨོན་ལམ་
བཏོན་པ། བསྔོས་པ། དགེ་རྩ་ཕྱིར་བསྔོ་བ་སྟེ་གསུམ། དང་པོ། བཟང་པོ་སྤྱོད་པའི་སྨོན་
ལམ་འདི་རང་གི་བཏོན་ཏམ་གཞན་ལ་བཏོན་ཏུ་བཅུགས་པ་ཡི། དགེ་བ་ཅུང་ཟད་བདག་
གིས་ཅི་བསགས་པ་དེ་ནི་ཕྱོགས་བཅུའི་འགྲོ་བའི་སེམས་ཅན་མ་ལུས་པའི་ཡིད་ལ་སྨོན་
པའི་ལམ་རྣམ་པར་དགེ་བ་དེ་རྣམས་ཐམས་ཅད་ཡུན་རིང་པོར་མི་ཐོགས་པར་སྐད་ཅིག་
གཅིག་གིས་འབད་རྩོལ་མི་དགོས་པར་ཐམས་ཅད་འབྱོར་ཞིང་འགྲུབ་པར་ཤོག་ཅིག་པའོ། །
གཉིས་པ། གང་ཡང་ཀུན་ཏུ་བཟང་པོ་སྤྱོད་པ་སྤྱད་པའི་སྨོན་ལམ་འདི་འདོན་པ་
དང་སེམས་པའི་དགེ་རྩ་བླ་མེད་བྱང་ཆུབ་དུ་བསྔོས་པར་གྱུར་པས་དེ་ཡི་བསོད་ནམས་
འཇིག་རྟེན་པའི་དགེ་རྩ་གཞན་ཏུ་གྱུར་པས་ན་ཕན་ཡོན་མཐའ་ཡས་པ་ལྟ་བུའི་དམ་པ་
གང་ཐོབ་པ་དེས། འགྲོ་བ་ཀུན་ལས་ཉོན་གྱིས་སྡུག་བསྔལ་ཆེན་པོ་འི་ཆུ་བོར་རབ་ཏུ་
བྱིང་བ་རྣམས་ཏེ་ནུབ་པར་གྱུར་ནས་རྒུད་ཅིང་ཉམ་ཐག་པར་གྱུར་པ་རྣམས་སྡུག་བསྔལ་གྱི་
རྒྱ་མཚོ་དེ་ལས་མྱུར་དུ་ཐར་ནས་མགོན་པོ་འོད་དཔག་མེད་པའི་ཐུགས་རྗེ་དང་སྨོན་ལམ་
ལས་གྲུབ་པའི་གནས་རབ་བདེ་བ་ཅན་གྱི་ཞིང་དེར་རབ་དུ་ཐོབ་པར་ཤོག་སྟེ་སྐྱེ་བར་གྱུར་
ཅིག་པའོ། །
གསུམ་པ། ལོ་ཆེན་བེ་རོ་ཙ་ནའི་འགྱུར་སྨོན་ནི། བཟང་པོ་སྤྱོད་པའི་སྨོན་ལམ་གྱི་
83



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྒྱལ་པོ་འདི་དག་ནི་མཆོག་གི་གཙོ་བོ་རྣམ་མཁྱེན་བླ་ན་མེད་ཀྱིས་བྱང་ཆུབ་འགྲུབ་པ་
དང༌། མཁའ་ལྟར་མཐའ་ཡས་པའི་འགྲོ་བ་སེམས་ཅན་ཀུན་ལ་གནས་སྐབས་དང་མཐར་
ཐུག་གི་ཕན་བདེ་སྟེར་བ་བྱེད་ཅིང་འཕགས་པ་ཀུན་ཏུ་བཟང་པོས་དེ་བཞིན་གཤེགས་པ་
སྲས་དང་བཅས་པའི་སྤྱོད་པ་མཆོག་གིས་ཚིག་ཟབ་རྒྱས་ཀྱིས་མཛེས་པར་བརྒྱན་པའི་
གཞུང་འདི་ལས་ཇི་སྐད་འབྱུང་བ་དེ་ཁོ་ན་བཞིན་གྲུབ་པར་གྱུར་ཏེ། དགེ་དེས་ཕྱོགས་
བཅུའི་ཞིང་ཀུན་གྱི་ངན་སོང་གི་གནས་རྣམས་གང་ཡོད་པ་མ་ལུས་པ་སྟོང་པར་ཤོག་ཅིག་
པའོ། །
གསུམ་པ་མཇུག་གི་དོན་ནི། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་
པོ་རྫོགས་སོ། །ཞེས་པ་ལྟར་བཤད་པ་མཐར་ཕྱིན་པའི་དོན་ནོ། །
སྨྲས་པ། སྡོང་པོ་བཀོད་པའི་མདོ་སྡེ་ལས་བྱོན་པའི། །བཟང་པོ་སྤྱོད་པའི་སྨོན་ལམ་
རྒྱལ་པོ་འདི། །ཟབ་རྒྱས་གནད་ཀུན་ཇི་བཞིན་རྟོགས་དཀའ་བས། །ཚིག་འགྲེལ་བྲི་བའི་
སྤོབས་པ་བདག་ལ་མེད། །སྐྱེས་སྦྱངས་ཤེས་རབ་མཆོག་གི་མིག་ཟུམ་པ། །སྙན་ངག་སྡེབ་
སྦྱོར་རིགས་ལམ་བརྩོན་པ་ཞན། །ཐོས་བསམ་བསྒོམ་པའི་ལམ་གྱི་ཡོན་ཏན་དམན། །དེས་
ན་རང་སྐྱོན་མཐོང་བཞིན་སྡོད་ལེགས་ཀྱང་། །ཡང་ཡང་སྔ་ཕྱི་དུ་མར་མཆེད་གྲོགས་འགས། །
བཀའ་ནན་བསྩལ་ལ་ལྡོག་པར་མ་ནུས་པས། །ཀུན་སློང་ངན་པའི་དུག་ཆུས་མ་རྙོགས་ཙམ། །
མཁས་མཆོག་འཇིགས་མེད་ཆོས་ཀྱི་དབང་པོ་ཡི། །གསུང་རྒྱུན་གྲུབ་དབང་དམ་པའི་
བཀའ་དྲིན་གྱིས། །ཆོས་སྐུའི་རིང་བསྲེལ་མིག་གི་བདུད་རྩིར་བཞུགས། །གཞན་ཡང་
འགྲེལ་པ་དུ་མའི་གནད་བསྡུས་དང་། །བསུང་བཤད་རྒྱས་བསྡུས་མང་ཐོས་གང་ཟིན་
རྣམས། །ཚིག་གི་སྦྱོར་སྒྲོས་གལ་ཆེན་མ་བྱས་པར། །སྤར་མའི་འབྲུ་རྣམས་ཤར་དེད་གླེན་
གཏམ་འདིས། །རང་འདྲའི་སྐལ་མཉམ་འགའ་ལ་ཕན་སྙམ་བྲིས། །ནོར་འཁྲུལ་གང་ཡོད་
84ལ



འཕགས་པ་བཟང་སྤྱོད་པའི་སྨོན་ལམ་གྱི་འབྲུ་འགྲེལ་མཁས་གྲུབ་དམ་པའི་ཞལ་རྒྱུན་ཐེག་ཆེན་ལམ་བཟང་།
རྒྱལ་བ་སྲས་བཅས་ཀྱི། །སྤྱན་སྔར་འཆགས་སོ་འདི་ཕྱིའི་སྒྲིབ་མ་གྱུར། །དགེ་ཚོགས་མཁའ་
ཁྱབ་མ་རྒན་འགྲོ་ལ་བསྔོ། །
ཞེས་བཟང་སྤྱོད་འདི་ལ་འཕགས་བོད་ཀྱི་འགྲེལ་པ་མང་དུ་བཞུགས་བཞིན་བླུན་
པོས་བསྟན་བཅོས་བརྩམ་པ་བསྟན་པའི་ཞབས་འདེགས་འོང་དཀའ་བ་སྙིང་ནས་ཤེས་རུང་།
སྔར་མཆོག་སྤྲུལ་དམ་པ་འགས་སྐྱབས་རྗེ་དཔལ་སྤྲུལ་རིན་པོ་ཆེའི་ཞལ་རྒྱུན་རིག་འཛིན་སྣ་
ཚོགས་རང་གྲོལ་གྱི་གསུངས་རྣམས་གོ་སླ་ཞིང་བྲི་རོགས་གསུངས་ཀྱང་བཏང་སྙོམས་སུ་
ལུས། སླར་རིག་འཛིན་བླ་མའི་ཐུགས་ཟིན་སློབ་བུ་དམ་པ་གུ་རུ་ཛྙཱ་ནས་མུ་དྲས་ལྷ་རེག་
བཅས་ཁོང་དང་རྗེའི་ཞལ་སློབ་སྡེ་སྣོད་འཛིན་པ་ཤཱ་ས་ནའི་མཚན་ཅན་གཉིས་ཀྱིས་ཟིན་
བྲིས་བཅས་བསྩལ་ནས། རང་གཞན་གྱི་ཟིན་ཐོ་གང་ཡོད་ཕྱོགས་གཅིག་ཏུ་བཀོད་དགོས་
ཞེས་ཕེབས་པ་སྐྱབས་རྗེ་བཀའ་དྲིན་ཅན་ཁོང་ལ་དཔལ་སྤྲུལ་རིན་པོ་ཆེའི་སྟོན་པ་བཞི་དང་
འབྲེལ་བའི་སྒོ་ནས་ཟབ་མོའི་མནོག་ཆོས་སུ་བསྩལ་བ་ཡིན་ཞེས་གསུངས་པའི་ཞལ་རྒྱུན་
དང་ཕྱག་བྲིས་ཟིན་ཐོ་གནང་བ་ལ་གཞི་བྱས་གཞུང་གི་ཚིག་འབྲུ་རྣམས་ནོན་པ་ཡང་བསྐྱར་
ལྟ་བུའི་བརྗོད་པ་ལས་བསྡུ་བ་སོགས་བརྗོད་ཚིག་གཙང་བ་ཆེད་དུ་མ་གཉེར་བར་དེ་ཕྲལ་
ས་སྟག་ལོར་དབོ་ཟླའི་ཚེས་བཅུ་གསུམ་ཉིན་ལ་མཚན་དང་མཆོད་བརྗོད་ཙམ་བྲིས། ཚེས་
བཅོ་ལྔའི་ཉི་དྲོས་ལ་མཐར་ཆགས་སུ་གྲུབ་པར་བགྱིས་པ་འདིའང་བཀྲ་ཤིས་དགེ་འཕེལ་
གླིང་ནས་ཐེག་ཆེན་མཆོག་གི་ལམ་ལ་མོས་སྤྱོད་པོ་རིག་འཛིན་འགྱུར་མེད་རྡོ་རྗེ་པས་བྲིས་
པའོ།། །།
~85ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་
བཤད་ཀུན་ལས་བཏུས་པ་བཞུགས་སོ།
གྲགས་པ་རྒྱལ་མཚན།
དོན་གཉིས་མཐར་ཕྱིན་རྫོགས་སངས་རྒྱས་རྣམས་དང་། །ཆགས་བྲལ་དམ་པའི་
ཆོས་དང་དེ་འཛིན་པའི། །སྲས་མཆོག་གཉིས་སོགས་འཕགས་ཚོགས་ལ་བཏུད་ནས། །
བཟང་པོ་སྤྱོད་པའི་ཚིག་དོན་དགྲོལ་བར་བྱ། །
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་ཉིད་འཆད་པ་ལ། ཐོག་
མར་དགེ་བ་ཀླད་ཀྱི་དོན། བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་
གསུམ་གྱི། དང་པོ་ལ་མཚན་དོན་དང་། འགྱུར་ཕྱག་གཉིས་ལས། དང་པོ་ནི། རྒྱ་གར་ན་
སྐད་རིགས་ཆེན་པོ་བཞི་ཡོད་པ་ལས། ལེགས་སྦྱར་གྱི་སྐད་དུ་གཞུང་འདིའི་མཚན་ལ་ཨཱརྱ་
ཞེས་སོགས་འབྱུང་། དེ་བོད་སྐད་དུ་བསྒྱུར་ན། ཨཱརླ་ནི་འཕགས་པ། བྷ་དྲ་ནི་བཟང་པོ།
ཙཱརྱ་ནི་སྤྱོད་པ། པྲ་ཎི་དྷཱ་ན་ནི་སྨོན་ལམ། རཱ་ཛ་ནི་རྒྱལ་པོ་སྟེ། འཕགས་པ་ཀུན་ཏུ་བཟང་
པོས་གསུངས་པས་སམ། དེའི་སྤྱོད་པ་སྨོན་ལམ་དུ་འདེབས་པའི་ཕྱིར་རམ། ཡང་ན་བཟང་
པོ་ནི་ཐོག་མཐའ་བར་གསུམ་དུ་དགེ་བ་བྱང་ཆུབ་སེམས་དཔའི་སྤྱོད་པ་སྟེ། དང་པོ་ཐོས་པ་
ལ86ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
ན་དོན་ངེས་ཤིང་ཡིད་ཆེས་པའི་དད་པ་དང་། བར་དུ་བསམ་པ་ན་ཐོབ་པར་ནུས་པར་རིག་
ནས་དགའ་བ་དང་། ཐ་མ་བསྒོམ་པ་ན་ཡང་དག་པ་ཇི་ལྟ་བ་བཞིན་ཤེས་པའི་བློ་གྲོས་ཀྱི་རྒྱུ་
ཡིན་པའི་ཕྱིར་རོ། །དེ་ཐམས་ཅད་ཡོངས་སུ་འདུས་པའི་སྨོན་ལམ་གྱི་མདོ་ཆེན་པོ་ཡིན་པས་
ན་རྒྱལ་པོའོ། །གཉིས་པ་ནི། ལོ་ཙཱ་བས་འགྱུར་མཛད་པའི་སྔ་ལོགས་སུ་རང་གི་འདོད་པའི་
ལྷ་འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཞེས་བཀོད་པའོ། །
གཉིས་པ་གཞུང་དོན་ལ། སྨོན་ལམ་འགྲུབ་པའི་རྒྱུ་བསག་སྦྱང་བྱ་བའི་ཉམས་ལེན་
གྱི་རིམ་པ། དངོས་གཞི་སྨོན་ལམ་གྱི་རབ་དབྱེ་རྒྱས་པར་བཤད་པ། རྗེས་ཕན་ཡོན་བསྟན་
པས་མཇུག་བསྡུ་བ་གསུམ་གྱི། དང་པོ་ལ་བདུན་ལས། དང་པོ་ཕྱག་འཚལ་བའི་ཡན་ལག་
ལ་བསྟན་བཤད་གཉིས་ཀྱི། དང་པོ་མདོར་བསྟན་པ་ནི། མཐའ་ཀླས་པའི་ཞིང་གི་བཀོད་
པའི་ཁྱད་པར་ཇི་སྙེད་པ་བསྟན་ཅིང་སྟོན་པར་འགྱུར་བ་པོ་གང་སུ་དག་ཕྱོགས་བཅུའི་
འཇིག་རྟེན་གྱི་ཁམས་ཐམས་ཅད་ན། སྔར་སངས་རྒྱས་ནས་འདས་པར་གྱུར་པ་དང་། ད་ལྟ་
སངས་རྒྱས་པ་དང་། མ་འོངས་པའི་དུས་སུ་འཚང་རྒྱུ་བར་འགྱུར་བ་སྟེ། དུས་གསུམ་དུ་
གཤེགས་པ་ཡི་རྒྱལ་བ་དགའ་ལྡན་གྱི་གནས་ནས་སེམས་ཅན་གྱི་དོན་དུ་མི་ཡི་ལུས་སུ་
བསྟན་པ། དཔེར་ན་སེང་གེས་གཅན་གཟན་དང་རི་དྭགས་ཐམས་ཅད་ཟིལ་གྱིས་མནན་ཏེ་
བག་ཚ་བ་མེད་པ་ལྟར། དེ་བཞིན་གཤེགས་པས་ཀྱང་བདུད་དང་མུ་སྟེགས་ཅན་ཕྱིར་རྒོལ་
བ་ལྷ་དང་མི་ཐམས་ཅད་ཟིལ་གྱིས་མནན་ཏེ་བག་ཚ་བའམ་བསྙེངས་པ་མི་མངའ་སྟེ།
མཁྱེན་པའི་ཡོན་ཏན་གྱིས་འཕགས་པ་མི་ཡི་སེང་གེ་མང་པོ་ཀུན་ཡིད་ཡུལ་དུ་དམིགས་
ནས། བདག་གིས་སངས་རྒྱས་སྲས་དང་བཅས་པ་ལྷག་མ་གཅིག་ཀྱང་མ་ལུས་པ་དེ་དག་
ཐམས་ཅད་ལ་ལུས་ཀྱིས་བཏུད་པ་དང་། ངག་གིས་བསྟོད་ཅིང་། ཡིད་ཀྱིས་རབ་ཏུ་དང་བ་
སྟེ་དང་པོ་ཆེན་པོས་ཕྱག་འཚལ་བར་བགྱིའོ། །
~87ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཉིས་པ་རྒྱས་པར་བཤད་པ་ལ་གསུམ་གྱི། དང་པོ་ལུས་ཀྱི་ཕྱག་ནི། སྐྱབས་ཡུལ་
རྣམས་ཀྱི་བཟང་པོ་ཡོན་ཏན་གྱི་སྤྱོད་པ་ལ་རབ་ཏུ་དད་པའི་སྨོན་ལམ་གྱི་སྟོབས་དག་གིས་
ཀུན་ནས་བསླངས་ཏེ། སྡིག་པ་མི་དགེ་བའི་ཆོས་ལས་རྒྱལ་བ་ཕྱོགས་དང་དུས་ཀྱིས་བསྡུས་
པ་ཐམས་ཅད་ཡིད་ཀྱི་ཡུལ་ལ་མངོན་སུམ་དུ་གྱུར་པ་ལྟར་དམིགས་ནས། དེ་དག་རེ་རེའི་
དྲུང་དུ་རང་གི་ལུས་ཕྱོགས་བཅུའི་ཞིང་གི་རྡུལ་ཇི་སྙེད་ཡོད་པ་དེ་སྙེད་ཀྱི་གྲངས་དང་མཉམ་
པར་སྤྲུལ་ཏེ། ལུས་དེ་དག་ཐམས་ཅད་ཀྱང་རབ་ཏུ་བཏུད་པ་སྟེ་ཐལ་མོ་སྦྱར་ཞིང་ཡན་ལག་
ལྔས་ལ་གཏུགས་པ་ཡིས། རྒྱལ་བ་སྲས་དང་བཅས་པ་ཀུན་ལ་དུས་མཐའ་ཡས་པར་རབ་ཏུ་
ཕྱག་འཚལ་ལོ། །
གཉིས་པ་ཡིད་ཀྱི་ཕྱག་ནི། རྡུལ་ཕྲ་རབ་གཅིག་གི་སྟེང་ན་ཡང་སངས་རྒྱས་ཀྱི་ཞིང་མ་
ལུས་པའི་རྡུལ་གྱི་གྲངས་ཇི་སྙེད་པ་དང་མཉམ་པའི་སངས་རྒྱས་རྣམས་བཞུགས་པ་དང་།
དེ་ཡང་གཅེར་བ་དང་དོགས་པ་མ་ཡིན་པར་སངས་རྒྱས་རྣམས་ཀྱང་རང་རང་གི་སྲས་བྱང་
སེམས་འཕགས་པོས་བསྐོར་བ་ལ། མཆོད་པའི་བཀོད་པ་དཔག་ཏུ་མེད་པ་དང་བཅས་ཏེ་
ཞིང་ཁམས་ཀྱི་དབུས་ན་བཞུགས་པ་དག་ཡིན་ལ། རྡུལ་གཅིག་ལ་ཇི་ལྟར་ཡོད་པ་དེ་ལྟར་
ཆོས་ཀྱི་དབྱིངས་ཀྱིས་ཀླས་པ་ནམ་མཁའི་ཁམས་ཀྱི་མཐས་གཏུགས་པ་རྣམས་གཅིག་ཀྱང་
མ་ལུས་པའི་རྡུལ་ཕྲ་རབ་ཐམས་ཅད་དུ་ཡང་རྒྱལ་བ་མང་པོ་དག་གིས་ཡོངས་སུ་གང་བར་
མོས་ཏེ། དེ་དག་ལ་ཡིད་ཀྱི་དད་པ་བླ་ན་མེད་པ་བསྒོམས་པས་སེམས་སྦྱང་བར་བྱའོ། །
གསུམ་པ་ངག་གི་ཕྱག་ནི། ཡིད་ཀྱི་ཡུལ་དུ་ཇི་ལྟར་བྱས་པའི་སངས་རྒྱས་སྲས་བཅས་
དེ་དག་ལ་བསྟོད་ཅིང་བསྔགས་པ་ཡོན་ཏན་མི་ཟད་པ་རྒྱ་མཚོ་ལྟ་བུ་རྣམས། ངག་གི་འདུ་
བྱེད་དབྱངས་ཀྱི་ཡན་ལག་སྟེ་རྒྱུ་ལྕེ་རྐན་ལ་སོགས་པ་རྒྱ་མཚོ་ལྟར་མང་པོར་སྤྲུལ་ནས་
མཐའ་ཡས་པའི་སྒྲ་སྐད་ཀུན་གྱིས་རྒྱལ་བ་མ་ལུས་པ་ཀུན་གྱི་ཡོན་ཏན་གྱི་བསྔགས་པ་རབ་
ལ88



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
ཏུ་བརྗོད་ཅིང་། བདེ་བར་གཤེགས་པ་སྲས་དང་བཅས་པ་ཐམས་ཅད
པ་ཅད་བདག་གིས་བསྟོད་
པར་བྱེད་པའོ། །
གཉིས་པ་མཆོད་པའི་ཡན་ལག་ལ་གཉིས་ཀྱི། དང་པོ་བླ་ན་ཡོད་པའི་མཆོད་པ་ནི་
ལྷའི་ཡུལ་མན་ཆད་ཀྱི་འཇིག་རྟེན་ན་རྣམ་པར་བཀྲ་བའི་མེ་ཏོག་དམ་པ་དངོས་སུ་ཡོད་པ་ཇི་
སྙེད་པ་དང་། མེ་ཏོག་སྣ་ཚོགས་སྤེལ་ཏེ་བརྒྱུས་པའམ་རིན་པོ་ཆེ་སྣ་ཚོགས་བརྒྱུས་པའི་ཕྲེང་
བ་དམ་པ་དང༌། རོལ་མོའི་བྱེ་བྲག་རྒྱུད་ཅན་དང་འབུད་དཀྲོལ་བརྡུང་བ་སོགས་སིལ་
འཁྲིལ་སྙན་པའི་སྒྲ་རྣམས་དང་། དྲི་ཞིམ་པོའི་བྱུག་པ་དང་། ཚ་གདུང་སྐྱོབ་བྱེད་རིན་པོ་ཆེའི་
གདུགས་མཆོག་ཏུ་གྱུར་པ་དང་། རིན་པོ་ཆེའི་འོད་དང་འབྲུ་མར་གྱི་མེ་ལ་སོགས་པ་སྣང་
གསལ་གྱི་མཆོག་མཐའ་ཡས་པ་དང་། སྦྱར་བ་དང་ལྷན་སྐྱེས་ཀྱི་དྲི་ཞིམ་པོ་བསྲེགས་པའི་
བདུག་སྤོས་དམ་པ་སྟེ། དེ་དག་རེ་རེ་ཡང་ལྷ་དང་མིའི་ཡུལ་ན་ཡོད་པའི་ཁ་དོག་དང་།
དབྱིབས་དང༌། དྲི་དང༌། རྒྱན་ཕུན་སུམ་ཚོགས་པ་མཐའ་ཡས་ཤིང་རྣམ་པ་སྣ་ཚོགས་པ་
བསམ་གྱིས་མི་ཁྱབ་པ་དེ་དང་དེ་ཡིས། གང་མངོན་སུམ་དང་ཡིད་ཀྱི་སྤྱོད་ཡུལ་དུ་དམིགས་
པའི་རྒྱལ་བ་སྲས་བཅས་དེ་དག་ལ་ནི་ཉིན་རེ་བཞིན་དུ་མཆོད་པར་བགྱིའོ། །གཞན་ཡང་
སྲབ་འཇམ་མཉེན་པའི་ན་བཟའ་དམ་པ་མཆོག་རྣམས་དང་། སྤོས་ཆུས་ཡོན་ཆབ་ཏུ་གསོལ་
བའམ་ཆག་ཆག་ཏུ་བཏབ་པའི་དྲི་མཆོག་ཏུ་གྱུར་པ་དང་། དྲི་བཟང་གི་ཕྱེ་མའི་ཕུར་མ་སྟེ་
ཐུམ་པོར་བྱས་པ་རྣམ་པ་སྣ་ཚོགས་སྤུངས་པའི་ཕུང་པོ་རི་རབ་དང་མཉམ་པ་སྟེ་མིང་གིས་
སྨོས་པ་དང་། མིང་གིས་མ་སྨོས་པ་རྣམས་ཀྱང་བཀོད་པ་རྣམ་པ་སྣ་ཚོགས་མཛེས་པས་ཁྱད་
པར་དུ་འཕགས་པའི་མཆོག་ཀུན་གྱིས་རྒྱལ་བ་སྲས་བཅས་ཀྱི་ཚོགས་དེ་དག་ཐམས་ཅད་ལ་
ནི་མཆོད་པར་བགྱིའོ། །
གཉིས་པ་བླ་ན་མེད་པའི་མཆོད་པ་ནི། རྫུ་འཕྲུལ་དང་ཏིང་ངེ་འཛིན་གྱི་མཐུ་ཤིན་ཏུ་
89ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཆེ་བའི་བྱང་ཆུབ་སེམས་དཔའ་རྣམས་ཀྱི་མཆོད་པ་གང་བགྱིས་པ་རྣམས་ནི་བླ་ན་མེད་པ་སྟེ་
འཇིག་རྟེན་ན་མེད་པའི་ཡོ་བྱད་ཀྱི་ཁྱད་པར་བཟང་དགུ་དུ་མ་སྤྲུལ་ཞིང་། དེ་ཡང་བུམ་པ་
བཟང་པོ་དང་། དཔག་བསམ་གྱི་ཤིང་དང་། ཡིད་བཞིན་གྱི་ནོར་བུ་སོགས་ལས་བསམ་པ་
ཙམ་གྱིས་གང་ཉེ་བར་མཁོ་བའི་ཡོ་བྱད་མཐའ་ཡས་པ་དང་། དམ་པའི་ཆོས་ཀྱི་སྒྲ་དང་
བསྔགས་པའི་དབྱངས་མཐའ་ཡས་པ་འབྱུང་བས་སངས་རྒྱས་ཀྱི་ཞིང་ཐམས་ཅད་རྒྱས་པར་
འགེང་བས་ན་རྒྱ་ཆེ་བ་སྟེ་བདག་ཉིད་ཀྱི་སེམས་ཀྱི་ཅི་ནུས་ཀྱི་མཆོད་པའི་ཡོ་བྱད་རྣམས་
ཀྱིས་སངས་རྒྱས་ཀྱི་ཞིང་མང་པོ་རྒྱས་པར་བཀང་སྟེ་མཆོད་པ་བྱ་བར་བསམ་མོ། །མདོ་
ལས། ཚངས་པ་གསུམ་པོ་འདི་དག་ནི་དེ་བཞིན་གཤེགས་པ་ལ་མཆོད་པ་དག་རིམ་གྲོ་བླ་
ན་མེད་པའོ། །མཆོད་པའི་ལས་བླ་ན་མེད་པས་བསོད་ནམས་ཚད་མེད་པ་འབྱུང་ངོ༌། །
གསུམ་གང་ཞེ་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་
དང༌། དེ་བཞིན་གཤེགས་པ་རྣམས་ཀྱི་ཆོས་འཛིན་པ་དང་། ཇི་ལྟར་ཐོས་པའི་ཆོས་རྣམས་
དེ་བཞིན་དུ་སྒྲུབ་པའོ། །ཞེས་བླ་ན་མེད་པའི་མཆོད་པ་གསུམ་བཤད་དོ། །དེ་ལྟར་ཕྱག་
མཆོད་ཀྱི་རིམ་པ་དེ་དག་གོང་དུ་སྨོས་པའི་རྒྱལ་བ་ཐམས་ཅད་ལ་ཡང་ལྷག་པར་མོས་པའི་
དད་པ་དང་། བཟང་པོ་སྤྱོད་པ་ལ་ཕན་ཡོན་མཐའ་ཡས་ཡོད་པར་ཡིད་ཆེས་པའི་དད་པའི་
སྟོབས་དག་གིས་ཀུན་ནས་བསླངས་ཏེ། ཡུལ་རྒྱལ་བ་སྲས་བཅས་ཀུན་ལ་ཚུལ་དེས་ཕྱག་
འཚལ་ཞིང་མཆོད་པར་བགྱིའོ། །
གསུམ་པ་སྡིག་པ་བཤགས་པའི་ཡན་ལག་ནི། རྒྱུ་འདོད་ཆགས་ཞེ་སྡང་གཏི་མུག་
གསུམ་གྱིས་ཀུན་ནས་བསླངས་པའི་དབང་གིས་ནི། གཞི་སྲོག་གཅོད་པ་སོགས་ལུས་དང་།
རྫུན་སོགས་ངག་དང་། དེ་བཞིན་དུ་གནོད་སེམས་སོགས་ཡིད་ཀྱི་སྒོ་ནས་ཀྱང་། ལས་སྡིག་
པ་མི་དགེ་བ། བྱེད་པ་པོ་བདག་གིས་བགྱིས་པ་དང་། གཞན་ལ་བྱེད་དུ་བཅུག་པ་དང་།
ལ90ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
བྱས་པ་ལ་རྗེས་སུ་ཡི་རང་བ་ཅི་མཆིས་ཤིང་ཡོད་པ་དེ་དག་ཐམས་ཅད་རྒྱལ་བ་སྲས་དང་
བཅས་པའི་སྤྱན་སྔར་བདག་གིས་འགྱོད་སྡོམ་གྱི་བསམ་པ་དྲག་པོས་ཆོ་ག་བཞིན་དུ་སོ་སོར་
བཤགས་པར་བགྱིའོ། །
བཞི་པ་རྗེས་སུ་ཡི་རང་བའི་ཡན་ལག་ནི། ཕྱོགས་བཅུ་ན་བཞུགས་པའི་རྒྱལ་བ་ཀུན་
དང་། སངས་རྒྱས་ཀྱི་སྲས་བྱང་སེམས་རྣམས་དང་། རང་ཉིད་དུལ་བར་བྱ་བའི་ཕྱིར་ཉོན་
མོངས་པ་ལས་འབྱུང་བའི་སྡིག་པ་མི་དགེ་བ་ལས་རྒྱལ་བ་རྣམས་དང་། སློབ་པ་འཕགས་པ་
རྒྱུན་དུ་ཞུགས་པ་ལ་སོགས་པའི་གང་ཟག་བདུན་དང་། མི་སློབ་པ་འཕགས་པ་དགྲ་བཅོམ་
པའི་འབྲས་བུ་དང༌། སོ་སོའི་སྐྱེ་བོའི་འགྲོ་བ་མ་ལུས་པ་ཀུན་གྱི་བསོད་ནམས་དགེ་བ་ཅི་
དང་ཅི་བགྱིས་པ་གང་ལ་ཡང་རབ་ཏུ་དགའ་བའི་ཡིད་ཀྱིས་བསོད་ནམས་དེ་དག་ཀུན་གྱི་
རྗེས་སུ་བདག་ཡི་རང་བར་བགྱིའོ། །
ལྔ་པ་ཆོས་འཁོར་བསྐོར་བར་བསྐུལ་བའི་ཡན་ལག་ནི། གང་དག་སངས་རྒྱས་
རྣམས་ཕྱོགས་བཅུའི་འཇིག་རྟེན་གྱི་ཁམས་ན་མ་རིག་པའི་མུན་པར་འཁྱམས་པའི་སེམས་
ཅན་རྣམས་ལ་ལམ་སྟོན་པར་མཛད་པས་འཇིག་རྟེན་གྱི་སྒྲོན་མ་སྟེ། དེ་བཞིན་གཤེགས་པ་
དག་བྱང་ཆུབ་སྒྲུབ་པའི་ས་ལམ་གྱི་རིམ་པ་མ་ལུས་པ་ཡང་དག་པར་བགྲོད་དེ། སངས་རྒྱས་
ཀྱི་གོ་འཕང་མངོན་དུ་མཛད་པས་ཤེས་བྱ་ཐམས་ཅད་ལ་མ་ཆགས་མ་ཐོགས་པའི་ཡེ་ཤེས་བླ་
ན་མེད་པ་བརྙེས་པའི་མགོན་པོ་དེ་དག་རྣམས་ཀྱི་མདུན་དུ། བདག་གིས་ཀྱང་ལུས་དེ་སྙེད་
དུ་སྤྲུལ་ནས་རྒྱལ་བ་དེ་ཐམས་ཅད་ཀུན་ལ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བླ་ན་
མེད་པ་དག་འགྲོ་བའི་ཤེས་རྒྱུད་ལ་བསྐོར་བར་མཛོད་ཅིག་ཅེས་བསྐུལ་བའོ། །
དྲུག་པ་མྱ་ངན་ལས་མི་འདའ་བར་གསོལ་བའི་ཡན་ལག་ནི། དོན་དམ་པར་ན་
སངས་རྒྱས་མྱ་ངན་ལས་མི་འདའ་མོད་ཀྱི་མྱ་ངན་ལས་འདའ་བར་བསྟན་པས་འདུལ་བའི་
~91



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སེམས་ཅན་རྣམས་ལ་དེ་ལྟ་བུའི་ཚུལ་སྟོན་པར་དེ་བཞིན་གཤེགས་པ་གང་དག་བཞེད་ཅིང་
མཛད་པ་དེ་དག་ལ། དགོས་པ་འགྲོ་བ་མ་ལུས་པ་ཀུན་ལ་གནས་སྐབས་སུ་ཕན་ཞིང་
མཐར་ཐུག་གི་བདེ་བར་འབྱུང་བའི་ཕྱིར། དུས་བསྐལ་པ་ཆེན་པོ་སངས་རྒྱས་ཀྱི་ཞིང་མ་
ལུས་པ་དག་གི་རྡུལ་ཕྲ་རབ་ཀྱི་གྲངས་སྙེད་དུ་བཞུགས་པར་ཡང་གསོལ་བ་འདེབས་པ་པོ་
བདག་གིས་གུས་པའི་རྣམ་འགྱུར་ལུས་ཐལ་མོ་རབ་ཏུ་སྦྱར་ཏེ་ངག་ནས་གསོལ་བ་འདེབས་
པར་བགྱིའོ། །
བདུན་པ་དགེ་རྩ་བྱང་ཆུབ་ཏུ་བསྔོ་བའི་ཡན་ལག་ནི། གང་བསྔོ་ན་ཡུལ་མཆོག་ལ་
ཕྱག་འཚལ་བ་དང་། མཆོད་པ་གཉིས་ཀྱིས་མཆོད་ཅིང་། སྟོབས་བཞིའི་སྒོ་ནས་རང་རྒྱུད་
ཀྱི་ཉེས་པ་བཤགས་པ་དང་། གཞན་གྱི་དགེ་བ་ལ་རྗེས་སུ་ཡི་རང་བ་དང་། ཆོས་ཀྱི་འཁོར་
ལོ་བསྐོར་བར་བསྐུལ་ཞིང་མྱ་ངན་ལས་མི་འདའ་བར་གསོལ་བ་ཡིས་ཐོབ་པའི་དགེ་བ་ཅུང་
ཟད་བདག་གིས་གང་དང་ཅི་བསགས་པ་དེས་མཚོན་ཏེ་བདག་གཞན་ཀུན་གྱི་དུས་གསུམ་
གྱི་དགེ་ཚོགས་ཐམས་ཅད་དོ། །གང་གིས་སྔོ་ན་བྱེད་པ་པོ་བདག་གིས། གང་དུ་བསྔོ་ན་སྲིད་
པའི་བདེ་བ་དང་ཉན་རང་གི་བྱང་ཆུབ་ཙམ་གྱི་ཆེད་དུ་མ་ཡིན་པར་རྫོགས་པའི་བྱང་ཆུབ་
ཆེན་པོ་བླ་ན་མེད་པའི་ཕྱིར་ཏེ། ཇི་ལྟར་བསྔོ་ན་འཁོར་གསུམ་མི་དམིགས་པའི་ཤེས་རབ་ཀྱི་
ཟིན་ཅིང་། བྱང་ཆུབ་ཀྱི་སེམས་ཀྱི་འཕངས་པའི་ཐབས་ཤེས་ཟུང་དུ་འབྲེལ་བའི་ཆོ་གས་
བསྔོ་བར་བགྱིའོ། །དེ་ཡང་འོག་ནས་འབྱུང་བའི་སྨོན་ལམ་རྣམས་ཇི་ལྟ་བ་བཞིན་འགྲུབ་པ་
ལ་གེགས་བྱེད་པ་སྡིག་སྒྲིབ་ཡིན་པས་དེ་སྦྱང་བ་དང་། འགྲུབ་པའི་མཐུན་རྐྱེན་ནི་བསོད་
ནམས་ཡིན་པས་དེ་རྒྱ་ཆེར་འཕེལ་ཞིང་ནམ་ཡང་མི་ཟད་པ་ཞིག་སྨོན་ལམ་འགྲུབ་པའི་རྒྱུར་
ཅིས་ཀྱང་དགོས་ལ། ཡན་ལག་བདུན་པས་ནི་སྡིག་སྒྲིབ་སྦྱོང་བ་དང་། བསོད་ནམས་ཀྱི་
ཚོགས་གསོག་པ་དང་། དགེ་བའི་རྩ་བ་འཕེལ་ཞིང་མི་ཟད་པར་བྱེད་པ་གསུམ་ག་འགྲུབ་
92



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
པས། དེ་སྔོན་དུ་བཏང་ན་འོག་ནས་འབྱུང་བའི་སྨོན་ལམ་རྣམས་འགྲུབ་པ་ལ་ནུས་པ་ཤིན་ཏུ་
ཆེའོ། །
གཉིས་པ་དངོས་གཞི་སྨོན་ལམ་གྱི་རབ་དབྱེ་རྒྱས་པར་བཤད་པ་ལ། དངོས་དང་།
སྨོན་ལམ་གྱི་མཐའ་བསྟན་པ་གཉིས་ཀྱི། དང་པོ་ལ། བསམ་དག་བྱང་སེམས་མི་བརྗེད་
དང༌། །མ་གོས་སྦྱོར་དང་ཕན་བདེ་དང་། །གོ་ཆ་དང་ནི་སྐལ་མཉམ་འགྲོགས། །བཤེས་
བསྟེན་སངས་རྒྱས་མངོན་གྱུར་དང་། །དམ་ཆོས་འཛིན་དང་མཛོད་རྙེད་དང་། །འཇུག་དང་
སྟོབས་དང་སྒྲུབ་དང་ལས། །རྗེས་སློབ་ཀུན་གྱི་མཇུག་སྡུད་དོ། །ཞེས་པ་ལྟར་དོན་ཚན་བཅུ་
དྲུག་ཏུ་ཡོད་པ་ལས། དང་པོ་བསམ་པ་དག་པའི་སྒོ་ནས་སྨོན་པ་ལ། སངས་རྒྱས་མཆོད་
པའི་བསམ་པ། དགོངས་པ་ཡོངས་སུ་སྐོང་བ། སངས་རྒྱས་ཀྱི་ཞིང་སྦྱང་བ། སེམས་ཅན་ལ་
ཕན་གདགས་པ་དང་བཞིའོ། །དང་པོ་ནི། ལྕང་སྐྱ་རོལ་པའི་རྡོ་རྗེའི་འགྲེལ་པ་ལས། འདི་
མན་ཆད་ཀྱི་སྨོན་ལམ་གྱི་དོན་རྣམས་ཀྱང་ལས་དང་པོ་པ་ལ་ཕན་པའི་ཕྱིར་ཉམས་ལེན་གྱི་
རིམ་པ་དང་སྦྱར་ཞེས་པ་ལྟར་བཤད་པར་བྱ་སྟེ། དེ་ལ་ཕྱག་འཚལ་བ་སོགས་དགེ་རྩ་རྣམས་
ཀྱིས་མཚོན་ནས་རང་གི་ལུས་ལོངས་སྤྱོད་དུས་གསུམ་གྱི་དགེ་རྩ་ཐམས་ཅད་སྔར་བྱོན་
འདས་པའི་སངས་རྒྱས་སུ་གྲགས་པ་རྣམས་དང་། ད་ལྟར་ཕྱོགས་བཅུ་ཡི་འཇིག་རྟེན་གྱི་
ཁམས་དག་ན་སངས་རྒྱས་བཅོམ་ལྡན་འདིས་གང་སེམས་ཅན་གྱི་དོན་ལ་བཞུགས་པ་
རྣམས་ལ་ཕུལ་བས་དེ་དག་གི་སྤྱན་སྔར་ཀུན་ཏུ་བཟང་པོའི་མཆོད་པའི་སྤྲིན་དུ་གྱུར་ཏེ་
མཉེས་པར་བྱས་པར་བསམ་ཞིང་རྟག་ཏུ་དེ་ལྟར་མཆོད་པར་གྱུར་ཅིག་པའོ། །
གཉིས་པ་ནི། གང་ཡང་མ་བྱོན་པ་སྟེ། མ་འོངས་པ་ན་འཚང་རྒྱ་བར་འགྱུར་བ་ཐེག་
པ་གསུམ་གྱི་ལམ་དུ་ཞུགས་པ་རྣམས་ལ་སྔར་བཞིན་ཕུལ་བས་དེ་དག་འཚང་རྒྱ་བའི་མཐུན་
པའི་རྐྱེན་མ་ཚང་བ་མེད་པར་གྱུར་ཏེ། འབད་རྩོལ་མེད་བཞིན་དུ་རབ་ཏུ་མྱུར་བར་རང་རང་
༤93༤



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གི་དགོངས་པའི་བསམ་པ་ཚོགས་ལྷག་མ་རྫོགས་ནས་དུས་ལ་བབ་པས། དགའ་ལྡན་དུ་སྐྱེ་
བ་སོགས་བྱང་ཆུབ་བརྙེས་པའི་བར་གྱི་གོ་རིམ་ཚུལ་དང་མཐུན་པར་སྟོན་པའི་སྒོ་ནས་
སངས་རྒྱས་པར་སྤྱོན་ཅིག་པ་སྟེ་མྱུར་དུ་སངས་རྒྱས་པར་ཤོག་ཅིག་པའོ། །འདི་དག་ནི་ལམ་
ཞུགས་ཀྱི་སློབ་པ་དང་མི་སློབ་པ་ལ་དགེ་རྩ་སོགས་གཏོང་བའི་ཚུལ་ཡིན་ལ། སྐྱེ་བ་གཞན་
དུའང་དེ་ལྟར་བྱེད་པར་གྱུར་ཅིག་ཅེས་སྨོན་པ་ནི་འོག་མ་རྣམས་ལའང་ཤེས་པར་བྱའོ། །
གསུམ་པ་ནི། ཕྱོགས་བཅུ་ག་ལ་བར་མ་དག་པའི་ཞིང་རྣམས་ཇི་སྙེད་པ་ལ་ལུས་
ལོངས་སྤྱོད་སོགས་བཏང་བས་དེ་དག་མ་ལུས་པ་བདེ་བ་ཅན་གྱི་ཞིང་ཇི་ལྟ་བ་བཞིན་དུ་རྒྱུ་
ཆེ་ཞིང་སྐྱོན་ཐམས་ཅད་དང་བྲལ་བར་ཡོངས་སུ་དག་པར་གྱུར་ཏེ། དེའི་དབུས་སུ་བྱང་ཆུབ་
ཀྱི་ཤིང་ལྗོན་པ་ཐམས་ཅད་ཀྱི་དབང་པོར་གྱུར་པའི་དྲུང་དུ་གཤེགས་ནས་སངས་རྒྱས་ཟིན་
པའི་རྒྱལ་བ་དང་། དེ་དག་གི་འཁོར་དུ་སངས་རྒྱས་རྣམས་ཀྱི་ཐུགས་སྲས་བྱང་ཆུབ་སེམས་
དཔའི་ཚོགས་ཀྱིས་བར་མཚམས་མེད་པར་རབ་ཏུ་གང་བར་ཤོག་ཅིག་པ་སྟེ། འདི་ནི་གཙོ་
བོར་སྣོད་ལ་གཏོང་བའི་ཚུལ་ལོ། །
བཞི་པ་ནི། སྔར་ལྟར་རང་གི་ལུས་ལ་སོགས་པ་ཕྱོགས་བཅུའི་འཇིག་རྟེན་གྱི་ཁམས་
ན་སེམས་ཅན་གྱི་བྱེ་བྲག་གང་ཞིག་རིགས་དྲུག་གིས་བསྡུས་པ་རྣམས་ཇི་སྙེད་ཅིག་ཡོད་པ་
ཀུན་ལ་བཏང་བས། དེ་དག་དུས་རྟག་ཏུ་འཁོར་བའི་སྡུག་བསྔལ་དང་དེའི་རྒྱུ་ལས་དང་ཉོན་
མོངས་པ་ཐམས་ཅད་ལ་ནད་དང་མྱ་ངན་དང་ཟུག་རྔུའི་སྒྲས་བསྟན་པ་མདོ་ལས་མང་དུ་
འབྱུང་བ་བཞིན་ཡིན་པས་དེ་ལྟ་བུའི་ནད་མེད་པའི་བདེ་བ་ཕུན་སུམ་ཚོགས་པ་དང་ལྡན་
པར་གྱུར་ལ། འགྲོ་བ་དེ་དག་ཀུན་གྱིས་མངོན་པར་འདོད་པའི་ཆོས་མཐུན་གྱི་དོན་རྣམས་
ནི་སྒྲུབ་པའི་མཐུན་རྐྱེན་ཐམས་ཅད་འགྲུབ་པར་གྱུར་ཅིང་། དེའི་མཐུས་སངས་རྒྱས་ཀྱི་གོ་
འཕང་འཐོབ་པའི་རེ་བའང་དེ་བཞིན་དུ་འགྲུབ་པར་ཤོག་ཅིག་པ་སྟེ། དེ་ནི་གཙོ་བོར་ལམ་
94



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
དུ་མ་ཞུགས་པའི་སེམས་ཅན་ལ་གཏོང་བའི་ཚུལ་ཡིན་ལ། འདི་ཡན་ཆད་བྱམས་པ་དང་
སྙིང་རྗེའི་དམིགས་རྣམས་སྦྱོང་བ་དང་གཞན་དོན་དོན་གཉེར་གྱི་བསམ་པ་སྦྱོང་ཚུལ་ཡིན་
ནོ། །
གཉིས་པ་བྱང་ཆུབ་ཀྱི་སེམས་མི་བརྗེད་པའི་སྒོ་ནས་སྨོན་པ་ལ། ཚེ་རབས་དྲན་པ།
རབ་ཏུ་འབྱུང་བ། སྤྱོད་པ་སྤྱི་དང་ཚུལ་ཁྲིམས་དག་པ་ལ་བསླབ་པ། སྐད་སྣ་ཚོགས་ཀྱིས་
ཆོས་སྟོན་པ། དགེ་བ་ལ་བརྩོན་པ། རྒྱུ་ལྔ་པོ་དེས་བྱང་ཆུབ་ཀྱི་སེམས་མི་བརྗེད་པ། འགལ་
རྐྱེན་དང་བྲལ་བར་སྨོན་པ་དང་བདུན་ལས། དང་པོ་ནི། དེ་ལྟར་བཞན་གྱི་དོན་འགྲུབ་པ་ལ་
རང་ཉིད་ཀྱིས་སངས་རྒྱས་ཐོབ་དགོས་པས་དེའི་རྒྱུའི་གཙོ་བོ་བྱང་ཆུབ་ཀྱི་སེམས་བསྐྱེད་པ་
དང་དེ་འཕེལ་བའི་སྤྱོད་པ་བཟང་པོ་དག་ནི་བདག་གིས་སྤྱོད་པར་བྱེད་ཅིང་། དེ་ལས་
འཇིག་རྟེན་ཕ་རོལ་ཏུ་འཕོས་ཏེ་འགྲོ་བ་ཡི་གནས་གང་དང་གང་དུ་སྐྱེས་ཀྱང་རུང་སྟེ། དེ་
དག་ཀུན་ཏུ་སྔོན་གྱི་སྐྱེ་བ་དྲན་ནས་སྔར་བཞིན་སྤྱོད་པར་གྱུར་ཅིག་པའོ། །གཉིས་པ་ནི།
ལྟར་ཚེ་རབས་ཀྱི་གནས་སྐབས་ཀུན་ཏུ་འཆི་འཕོ་བ་དང་སྐྱེ་བ་བརྒྱུད་མར་ཉམས་སུ་མྱོང་
བའི་ཚེ་ན་ཁྱིམ་ན་གནས་པའི་ཉེས་དམིགས་དང་། རབ་ཏུ་བྱུང་བའི་ཕན་ཡོན་དྲན་པའི་སྒོ་
ནས་དུས་རྟག་ཏུ་བདག་ཉིད་ནི་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་ཤོག་ཅིག་པའོ།
།འདི་ནི་དགེ་སློང་མི་འཁྲུགས་པས་བདག་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ནམ་
སངས་རྒྱས་ཀྱི་བར་དུ་དགེ་སློང་གི་ལུས་རྟེན་ཁོ་ན་འཐོབ་པར་གྱུར་ཅིག་ཅེས་སྨོན་ལམ་
བཏབ་པ་ལྟ་བུ་ཡང་ཡོད་མོད་ཀྱང་གཙོ་བོར་ས་མ་ཐོབ་ཀྱི་བར་དུ་ཁྱིམ་གྱི་ཉེས་པས་བྱང་
ཆུབ་ཀྱི་སེམས་ལ་བར་དུ་གཅོད་པ་མང་བས། དེའི་བར་གྱི་ཚེ་རབས་ཐམས་ཅད་དུ་རབ་ཏུ་
འབྱུང་བར་སྨོན་པ་ཡིན་ནོ། །
གསུམ་པ་ནི། ཚེ་རབས་ཐམས་ཅད་དུ་སྨོན་པ་དང་འཇུག་པའི་སེམས་བཟུང་ནས།
ལ95



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དུས་གསུམ་གྱི་རྒྱལ་བ་ཀུན་གྱིས་ཇི་ལྟར་བསླབ་པ་ལྟར་དེའི་རྣམ་ཐར་གྱི་རྗེས་སུ་སློབ་པར་
གྱུར་ཏེ། ཀུན་ནས་བཟང་པོ་ཕྱིན་དྲུག་གི་སྤྱོད་པ་ཐམས་ཅད་ཡོངས་སུ་རྫོགས་པ་ལ་སྤྱིར་
སློབ་པར་བྱེད་ཅིང་། ཁྱད་པར་ཚུལ་ཁྲིམས་རྣམ་པ་གསུམ་གྱི་སྤྱོད་པ་ཉོན་མོངས་པའི་དྲི་མ་
མེད་པ། རང་ཞི་བདེའི་སེམས་ཀྱིས་མ་གོས་པས་ཡོངས་སུ་དག་པ། དུས་རྟག་ཏུ་འཆལ་
ཚུལ་གྱིས་མ་གོས་པས་མ་ཉམས་ཤིང་། འཁོར་གསུམ་དུ་འཛིན་པ་དང་བྲལ་བས་སྐྱོན་མེད་
པ་སྟེ་དེ་ལྟ་བུ་ལ་སྤྱོད་པར་ཤོག་ཅིག་པའོ།
བཞི་པ་ནི། གདུལ་བྱ་རྣམས་སྨིན་པར་བྱ་བའི་ཕྱིར་དུ་ལྷ་ཡི་སྐད་དང་། ཀླུ་ཡི་སྐད་
དང་། གནོད་སྦྱིན་གྱི་སྐད་དང་། གྲུལ་བུམ་སོགས་མི་མ་ཡིན་པ་གཞན་དག་དང་། མི་ཡི་
སྐད་རིགས་ཐ་དད་པ་རྣམས་དང་། དེས་མཚོན་ཏེ་འགྲོ་བ་ཀུན་གྱི་སྒྲ་སྐད་རྣམས་ཇི་ཙམ་
པར་ཡོད་པ་མཐའ་དག་ཤེས་ནས། དེ་དག་ཐམས་ཅད་ལ་སོ་སོའི་སྐད་དུ་བདག་གིས་ཟབ་
པ་དང་རྒྱ་ཆེ་བའི་ཆོས་བསྟན་ཏོ་སྟེ་སྟོན་པར་ཤོག་ཅིག་པའོ། །ལྔ་པ་ནི། རྒྱུད་དེས་ཤིང་
འཇམ་པ་ནི་རིགས་ཀྱི་ཡོན་ཏན་ལ་གནས་པར་སྨོན་པ་སྟེ། ཐེག་པ་ཆེན་པོའི་རིགས་ཀྱི་ཡོན་
ཏན་མང་དུ་བཤད་ཀྱང་གཙོ་བོ་ནི་བྱམས་བརྩེ་ཤས་ཆེ་བའི་ངང་རྒྱུད་འཇམ་པ་ལ་གསུངས་
པར་སྣང་བའི་ཕྱིར་རོ། །ཕ་རོལ་ཏུ་ཕྱིན་པ་དྲུག་གི་སྤྱོད་པ་མ་ཤེས་པ་ཤེས་པར་བྱ་བ་དང་།
ཤེས་པ་མི་ཉམས་ཤིང་གོང་ནས་གོང་དུ་འཕེལ་བ་ལ་རབ་ཏུ་བརྩོན་ཏེ། ཐེག་ཆེན་གྱི་རིགས་
ལ་གནས་ཤིང་སྤྱོད་པ་ལ་སློབ་པར་ཤོག་ཅིག་པའོ། །
དྲུག་པ་ནི། དེ་ལྟར་ཚེ་རབས་དྲན་པ་སོགས་ལྔ་སྔོན་དུ་འགྲོ་བས་སེམས་ཅན་ཐམས་
ཅད་འཁོར་བ་ལས་སྒྲོལ་འདོད་ཀྱི་ལྷག་བསམ་དང་། ཆོས་དབྱིངས་སྤྲོས་བྲལ་གྱི་ཡེ་ཤེས་
ལ་མཉམ་པར་འཇོག་པའི་བྱང་ཆུབ་ཀྱི་སེམས་རྣམ་པ་གཉིས་པོ་དེ་ནི་དུས་དང་གནས་
སྐབས་ཐམས་ཅད་དུ་ནམ་ཡང་བརྗེད་པར་མ་གྱུར་ཅིག་ཅེས་པ་སྟེ། དེ་ཡན་ཆད་ཀྱིས་བྱང་
ལ96ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
ཆུབ་ཀྱི་སེམས་སྐྱེ་བའི་མཐུན་རྐྱེན་གཉེན་པོའི་ཕྱོགས་འགྲུབ་པར་སྨོན་པའོ། །
བདུན་པ་ནི། དེ་ལྟར་བྱང་སེམས་མི་བརྗེད་པའི་མཐུན་རྐྱེན་ཚང་ནས། དེའི་འགལ་
རྐྱེན་ནག་པོའི་ཆོས་བཞི་ལ་སོགས་པའི་སྡིག་པ་མི་དགེ་བའི་ལས་གང་བསགས་པ་རྣམས་
དང༌། ཐེག་ཆེན་སྤངས་པ་སོགས་ལས་དང་
། ལོག་ལྟ་དང་ང་རྒྱལ་སོགས་ཉོན་མོངས་པའི་
སྒྲིབ་པ་སྟེ། མདོར་ན་ཐེག་ཆེན་གྱི་ལམ་སྐྱེ་བ་ལ་བར་དུ་གཅོད་པར་བྱེད་པའི་ཕྱོགས་སུ་
གྱུར་པ་གང་དག་ཡོད་པ་དེ་དག་ས་བོན་དང་བཅས་ཐམས་ཅད་མ་ལུས་པར་ཡོངས་སུ་བྱང་
བར་ཤོག་ཅིག་པའོ། །
གསུམ་པ་མ་གོས་པའི་སྦྱོར་བའི་སྒོ་ནས་སྨོན་པ་ནི། གང་གིས་ན་མི་དགེ་བའི་ལས་
དང་
། ཆགས་སོགས་ཉོན་མོངས་པ་དང་། དམ་ཆོས་སྒྲུབ་པ་ལ་བར་དུ་གཅོད་པའི་བདུད་
ཀྱི་ལས་རྣམས་ཀྱིས་མ་གོས་ཤིང་། སྐྱོན་གསུམ་པོ་དེ་ལས་རྣམ་པར་གྲོལ་བ་དང་། གང་དུ་
ན་རང་ཉིད་རྒྱུ་ཞིང་སྤྱོད་པའི་འཇིག་རྟེན་གྱི་འགྲོ་བ་ཇི་སྙེད་ཡོད་པ་གང་དང་གང་གི་གནས་
རྣམས་སུ་རྒྱུ་ཡང་རུང་སྟེ། ཇི་ལྟར་སྤྱོད་ན་དཔེ་པདྨོ་ཆུ་ལས་སྐྱེས་ཀྱང་འདམ་རྫབ་དང་ཆུས་
མི་ཆགས་པ་སྟེ་གོས་པར་མི་འགྱུར་བ་བཞིན་དུ་འཁོར་བར་གནས་ཀྱང་འཁོར་བའི་ལས་
ཉོན་སོགས་ཀྱིས་མི་གོས་པ་དང་། ཉི་ཟླ་དག་ལོ་ཐོག་སྨིན་པ་སོགས་གཞན་དོན་མང་པོ་
བྱེད་ཀྱང་དུས་རྟག་ཏུ་ནམ་མཁའ་ལ་ཐོགས་པ་མེད་ཅིང་ལན་ལ་རེ་བ་མེད་པར་རྒྱུ་བ་ལྟར་
བདག་ཀྱང་སེམས་ཅན་ལ་ཕན་བདེའི་དོན་སྤྱད་ཀྱང་ལན་ལ་མི་རེ་ཞིང་ཆགས་པ་མེད་པ་ཁོ་
ནར་སྤྱོད་ནུས་པར་གྱུར་ཅིག་པའོ། །
བཞི་པ་སེམས་ཅན་ཕན་བདེ་ལ་འགོད་པའི་སྒོ་ནས་སྨོན་པ་ནི། ནམ་མཁའི་མཐས་
གཏུགས་པའི་སངས་རྒྱས་ཀྱི་ཞིང་གི་རྒྱ་ཁྱོན་དང་། དེ་ཡང་ཕྱོགས་རེ་ཙམ་མ་ཡིན་པར་
ཕྱོགས་བཅུ་རྣམས་ཀྱི་མཐའ་ཇི་ཙམ་པར་ཡོད་པ་དེ་ཐམས་ཅད་ཀྱི་སེམས་ཅན་ཀུན་གྱི་ངན་
ལ97



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སོང་གི་སྡུག་བསྔལ་གྱིས་མཚོན་ཏེ་འཁོར་བའི་སྡུག་བསྔལ་མཐའ་དག་རབ་ཏུ་ཞི་བར་བྱེད་
པ་དང་། ལྷ་མིའི་ཕུན་ཚོགས་ལ་སོགས་པ་མངོན་མཐོའི་བདེ་བ་དག་ལ་འགྲོ་བ་ཀུན་འགོད་
ཅིང་། དེར་མ་ཟད་རང་རང་གི་སྐལ་བ་དང་འཚམས་པར་བྱང་ཆུབ་ཆེན་པོར་ཐབས་ཀྱིས་
འཁྲིད་པའི་སྒོ་ནས་འགྲོ་བ་དེ་དག་ཐམས་ཅད་ལ་ནི་དམ་པའི་ཆོས་ཀྱིས་ཕན་པར་སྤྱད་པ་
སྤྱོད་ནུས་པར་གྱུར་ཅིག་པའོ། །
ལྔ་པ་གོ་ཆ་བགོ་བའི་སྒོ་ནས་སྨོན་པ་ནི། བླ་ན་མེད་པའི་བྱང་ཆུབ་འཐོབ་པའི་ཕྱིར་དུ་
རང་ཉིད་ཚོགས་གཉིས་ཀྱི་སྤྱོད་པ་མཐའ་དག་ཡོངས་སུ་རྫོགས་པ་ཉམས་སུ་ལེན་པ་ལ་
བརྩོན་པའི་གོ་ཆ་བགོ་བར་བྱེད་ཅིང་། གཞན་སྨིན་པའི་ཕྱིར་སེམས་ཅན་དག་གི་ཁམས་
དང་དབང་པོ་བག་ལ་ཉལ་ཤེས་པས། དེ་རྣམས་གང་གིས་འདུལ་བའི་སྤྱོད་པ་དང་མཐུན་
པར་འཇུག་སྟེ། ཞུགས་ནས་ཀྱང་རང་གིས་ཇི་ལྟར་རྟོགས་པའི་བཟང་པོ་སྤྱོད་པ་དག་གི་
ཆོས་ནི་རབ་ཏུ་སྟོན་ཅིང་། དེ་ལྟར་རང་གི་སྤྱོད་པ་རྫོགས་པ་དང་། ནུས་པ་ཐོབ་པ་དང་།
ཆོས་སྟོན་པ་སྟེ་རང་གཞན་གྱི་དོན་གསུམ་པོ་དེ་ཡང་དུས་ཉི་ཚེ་ཙམ་མ་ཡིན་པར་མ་འོངས་
པའི་བསྐལ་པ་ཕྱི་མཐར་ཐུག་པ་མེད་པའི་བར་དེ་སྲིད་ཀུན་ཏུ་སྐྱོ་ངལ་མེད་པར་རབ་ཏུ་སྤྱོད་
པར་གྱུར་ཅིག་པའོ། །བྱང་ཆུབ་སྤྱོད་པ་དང་བཟང་པོ་སྤྱོད་པ་ཞེས་པའི་ཚིག་གཞུང་འདིར་
ལན་མང་དུ་འབྱུང་བ་རྣམས་དོན་གཅིག་ཏུ་མི་འཆད་པར་སྐབས་ཐོབ་ཀྱི་དོན་སོ་སོར་འཆད་
པ་ནི་འཕགས་ཡུལ་མཁས་པའི་གཞུང་ལ་བརྟེན་པ་སྟེ། མདོ་སྡེ་འཆད་པ་ལ་འདི་འདྲ་མང་
དུ་འབྱུང་བ་ཤེས་དགོས་སོ་ཞེས་རོལ་རྡོར་གྱི་འགྲེལ་པ་ལས་སོ། །
དྲུག་པ་སྐལ་མཉམ་གྱི་གྲོགས་དང་འགྲོགས་པར་སྨོན་པ་ནི། བདག་བྱང་ཆུབ་
སེམས་དཔའི་སྤྱོད་པ་ལ་སྦྱོར་བ་ན་བདག་གི་སྤྱོད་པ་དང་མཚུངས་པར་གང་གིས་སྤྱོད་ཅིང་
སྐལ་བ་མཉམ་པ་ཡི་གྲོགས་བྱང་ཆུབ་སེམས་དཔའ་དེ་དག་དང་ནི་རྟག་ཏུ་མི་འབྲལ་བར་
ལ98



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
འགྲོགས་པར་ཤོག་ཅིག །འགྲོགས་ནས་ཀྱང་ལུས་དང་ངག་གི་སྤྱོད་པ་རྣམས་དང་ནི། དེ་
བཞིན་དུ་སེམས་ཀྱིས་ཀྱང་རུང་སྟེ་སྒོ་གསུམ་གྱི་སྤྱོད་པ་དག་དང་སྨོན་ལམ་རྣམས་ཀྱང་
གཅིག་ཏུ་མཐུན་པར་སྤྱད་ཅིང་འདེབས་པར་གྱུར་ཅིག་པའོ། །
བདུན་པ་དགེ་བའི་བཤེས་གཉེན་བསྟེན་ཅིང་མཉེས་པར་བྱེད་པར་སྨོན་པ་ནི།
བདག་ལ་སྙིང་རྗེའི་སྒོ་ནས་དམ་པའི་ཆོས་ཀྱིས་ཕན་འདོགས་པར་འདོད་པའི་གྲོགས་པོ་
འཁོར་བ་དང་ཐེག་དམན་ལས་ཡོངས་སུ་སྐྱོབ་ཅིང་། ཐེག་ཆེན་གྱི་བདེ་བ་སྟེར་བའི་དགེ་
བའི་བཤེས་གཉེན་གང་དག་བཟང་པོ་སྤྱོད་པའི་ཆོས་ཀྱི་ལག་ལེན་རབ་ཏུ་སྟོན་ཅིང་འཆད་
པར་བྱེད་པ་རྣམས་གང་ཡིན་པའི་ཆོས་སྨྲ་བ་དེ་དག་དང་ཡང་བྱང་ཆུབ་མ་ཐོབ་ཀྱང་བར་
དུས་རྟག་ཏུ་ཕྲད་པར་ཤོག་ཅིག །ཕྲད་ནས་ཀྱང་བཤེས་གཉེན་དམ་པ་དེ་དག་བདག་གིས་
དུས་ནམ་ཡང་ལན་གཅིག་གམ། སྐད་ཅིག་གཅིག་ཀྱང་ཐུགས་ཡིད་མི་དབྱུང་ཞིང་བསམ་
སྦྱོར་གཉིས་ཀྱི་སྒོ་ནས་མཉེས་པ་ཁོ་ན་སྒྲུབ་པར་ཤོག་ཅིག་པའོ། །
བརྒྱད་པ་སངས་རྒྱས་མངོན་གྱུར་ལ་མཆོད་པར་སྨོན་པ་ནི། སངས་རྒྱས་ཀྱི་ཐུགས་
སྲས་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བ་འགྲོ་བའི་མགོན་པོ་ཕྱོགས་
བཅུའི་སངས་རྒྱས་རྣམས་ཀྱི་མཆོག་གི་སྤྲུལ་པའི་སྐུའི་བཀོད་པ་ཐམས་ཅད་རྣམ་པར་དག་
པའི་མིག་གི་སྤྱོད་ཡུལ་དུ་མངོན་སུམ་དུ་གྱུར་ནས། དུས་ཀྱང་རེས་འགའ་བ་མིན་པར་རྟག་
ཏུ་བདག་གིས་རྒྱལ་བ་དེ་དག་ཐམས་ཅད་ལ་སེམས་དང་བས་བལྟ་ཞིང་མཐོང་བར་གྱུར་ལ།
གྱུར་པ་དེ་ནས་བཟུང་སྟེ་མ་འོངས་པའི་བསྐལ་པ་མཐའ་ཡས་པ་ཀུན་ཏུ་ཡིད་མི་སྐྱོ་བར་
སངས་རྒྱས་སྲས་བཅས་དེ་དག་རེ་རེ་ལ་ཡང་མཆོད་པ་རྒྱ་ཆེར་ཏེ། ནམ་མཁའི་གཏོས་དང་
མཉམ་པ། ཆོས་ཀྱི་དབྱིངས་ཀྱིས་ཁྱབ་པ། རྣམ་པ་ཐམས་ཅད་ཀྱི་མཆོག་དང་ལྡན་པས་
མཆོད་པ་བགྱི་བར་ཤོག་ཅིག་པའོ། །
ལ99ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དགུ་པ་དམ་པའི་ཆོས་ཡོངས་སུ་འཛིན་པར་སྨོན་པ་ནི། རྒྱལ་བ་རྣམས་ཀྱི་ལུང་གི་
དམ་པའི་ཆོས་མ་ལུས་པ་མི་བརྗེད་པའི་གཟུངས་ཀྱིས་འཛིན་པར་བྱེད་ཅིང་། འབྲས་བུ་
བྱང་ཆུབ་བླ་ན་མེད་པའི་སྤྱོད་པ་སྟོན་པའི་ཐེག་པ་ཆེན་པོའི་ལུང་གི་ཆོས་སེམས་ཅན་རྣམས་
ལ་ཀུན་ཏུ་སྟེ་རབ་ཏུ་སྟོན་པའི་སྒོ་ནས་སྣང་བར་བྱེད་པ་དང་། ཐེག་ཆེན་གྱི་རྟོགས་པའི་ཆོས་
བཟང་པོ་སྤྱོད་པ་རང་གཞན་གྱི་རྒྱུད་ལ་སྐྱེད་ཅིང་། དེའི་མི་མཐུན་ཕྱོགས་དག་པ་དང་།
མཐུན་ཕྱོགས་འཕེལ་བར་བྱེད་པའི་སྒོ་ནས་རྣམ་པར་སྦྱང་བ་ཡང་མ་འོངས་པའི་བསྐལ་པ་
མཐའ་མེད་པ་ཀུན་ཏུ་སྤྱད་པར་བགྱི་བར་ཤོག་ཅིག་པའོ། །
བཅུ་པ་མི་ཟད་པའི་མཛོད་ཐོབ་པར་སྨོན་པ་ནི། ཁམས་གསུམ་གྱི་སྲིད་པ་ཐམས་
ཅད་དུ་ཡང་ལས་སྨོན་རྟེན་འབྲེལ་གྱི་དབང་གིས་སྐྱེ་བ་གཅིག་ནས་གཅིག་ཏུ་བརྒྱུད་པ་
ཉམས་སུ་མྱོང་ཞིང་འཁོར་བ་ན། སངས་རྒྱས་ཐོབ་པའི་རྒྱུ་སྦྱིན་སོགས་བསོད་ནམས་ཀྱི་
ཚོགས་དང་། རྟོག་པའི་སྤྲོས་པ་ཐམས་ཅད་དང་བྲལ་བའི་ཤེས་རབ་ཡེ་ཤེས་ཀྱི་ཚོགས་དག་
ནི་དུས་ནམ་ཡང་མི་ཟད་པ་གོང་ནས་གོང་དུ་འཕེལ་བ་རྙེད་པ་དང་། ཤེས་རབ་ཀྱི་བྱེ་བྲག་
གང་ཞིག་རྒྱུ་ཆུང་ངུ་ལས་འབྲས་བུ་ཆེན་པོ་དང་། ཚེགས་ཆུང་ངུ་ལས་གྲུབ་པའི་དོན་ཆེན་
པོར་བྱེད་པའི་སྒོ་ནས་བདག་གཞན་གྱི་དོན་ཕུན་སུམ་ཚོགས་པ་སྒྲུབ་པ་ལ་མཁས་པའི་
ཐབས་དང་། ཆོས་རབ་ཏུ་རྣམ་པར་འབྱེད་པའི་ཤེས་རབ་དང་། སེམས་མཉམ་པར་འཇོག་
ཅིང་རྩེ་གཅིག་པའི་ཏིང་ངེ་འཛིན་དང་། ཉོན་མོངས་པ་དང་སྙོམས་འཇུག་གི་སྒྲིབ་པ་སོགས་
ལས་རྣམ་པར་ཐར་པ་དང་། དེ་རྣམས་ལས་བྱུང་བའི་ཡོན་ཏན་མཐའ་ཡས་པ་ཀུན་གྱི་མི་
ཟད་པའི་མཛོད་དུ་གྱུར་ཅིག་པའོ། །
བཅུ་གཅིག་པ་འཇུག་པར་སྨོན་པ་ལ། ཞིང་དང་བཅས་པའི་སངས་རྒྱས་བལྟ་བ་ལ་
དང་། སངས་རྒྱས་ཀྱི་གསུང་ལ་དང་། ཆོས་འཁོར་བསྐོར་བ་ལ་དང་། བསྐལ་བ་ལ་དང་།
མ100ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
དེ་བཞིན་གཤེགས་པ་བལྟ་བ་ལ་དང་། དེའི་སྤྱོད་ཡུལ་ལ་དང་། ཞིང་སྒྲུབ་པ་ལ་དང་། དེ་
བཞིན་གཤེགས་པའི་དྲུང་དུ་འགྲོ་བ་ལ་འཇུག་པ་སྟེ་བརྒྱད་ལས། དང་པོ་ནི། རྡུལ་ཕྲ་རབ་
གཅིག་གི་སྟེང་དུ་ཕྱོགས་བཅུའི་ཞིང་ན་རྡུལ་ཕྲ་རབ་ཇི་སྙེད་ཡོད་པ་དེ་སྙེད་ཀྱི་གྲངས་དང་
མཉམ་པའི་སངས་རྒྱས་ཀྱི་ཞིང་རྣམས་མ་འདྲེས་པར་མཐོང་བར་གྱུར་ཏེ། ཞིང་དེར་རྡུལ་རེ་
རེའི་སྟེང་ན་ཡང་བསམ་གྱིས་མི་ཁྱབ་པའི་སངས་རྒྱས་རྣམས་སངས་རྒྱས་ཀྱི་ཐུགས་སྲས་
བྱང་ཆུབ་སེམས་དཔའི་འཁོར་ཚོགས་ཀྱི་དབུས་ན་བཞུགས་པ་ལ། དེ་དག་དང་ལྷན་ཅིག་ཏུ་
བདག་གིས་བླ་ན་མེད་པའི་བྱང་ཆུབ་འཐོབ་པའི་ཕྱིར་སྤྱད་པ་མཚུངས་པར་སྤྱོད་ཅིང་སྐུར་
བལྟ་བར་བགྱིད་པ་དང་། རྡུལ་གཅིག་ལ་ཇི་སྙེད་མཐོང་བར་མོས་པ་དེ་ལྟར་ཕྱོགས་བཅུ་མ་
ལུས་ཤིང་ལུས་པ་མེད་པ་ཐམས་ཅད་ཀྱི་ཕྱོགས་སུ་ཡང་། སྒྲ་ཡི་རྩེ་མོ་ཙམ་གྱི་ཤིན་ཏུ་ཕྲ་བའི་
སའི་ཁྱོན་ལ་འདས་མ་འོངས་ད་ལྟར་གྱི་དུས་གསུམ་དུ་གཤེགས་ཤིང་འབྱོན་པའི་ཚད་དེ་
སྙེད་ཀྱི་སངས་རྒྱས་གྲངས་སུ་བགྲངས་ན་ཟད་མི་ཤེས་པ་རྒྱ་མཚོ་ལྟ་བུ་དང་། དེའི་ཞིང་
ཁམས་རྣམས་ཀྱང་རྒྱ་མཚོ་ལྟར་ཟད་མི་ཤེས་པ་དང་། དེ་དག་རེ་རེ་ཡང་དུས་བསྐལ་པ་རྒྱ་
མཚོར་ཟད་མི་ཤེས་པའི་བར་དེ་སྲིད་དུ་བདག་ཀྱང་ཞིང་ཁམས་དེ་དག་རེ་རེར་བྱང་ཆུབ་ཀྱི་
སྤྱད་པ་སྤྱོད་ཅིང་ཞལ་བལྟ་བ་ལ་རབ་ཏུ་འཇུག་པར་གྱུར་ཅིག་པའོ། །
གཉིས་པ་ནི། སངས་རྒྱས་གཅིག་གིས་གསུང་གཅིག་བཀའ་སྩལ་པ་ལའང་གསུང་
གི་རང་བཞིན་ཆ་ཚང་བ་དང་། ཆ་ཚང་བ་ཁོ་ན་རིགས་མི་འདྲ་བ་ཡན་ལག་རྒྱ་མཚོ་ལྟར་
མཐའ་ཡས་པའི་སྒྲ་སྐད་དུ་འགྱུར་ཏེ། དོན་དང་
། ཚིག་དང་། སྐད་དང་། དབྱངས་མཐའ་ .
་པ་ཉིད་ཀྱིས་སྟོན་
ཀྱིས་སྟོན་པས་སོ། །དེས་ན་དེ་ཉིད་རྒྱལ་བ་ཀུན་གྱི་གསུང་དབྱངས་ཀྱི་ཡན་
ལག་སྐྱོན་ཐ
ན་ཐམས་ཅད་དང་བྲལ་བས་རྣམ་པར་དག་པ་དང་ངོ་བོ་གཅིག་ཏུ་ཡང་གནས་ལ་
ཆོས་གང་དང་གང་ཉན་པར་འདོད་པ་དང༌། དེ་དང་དེས་འདུལ་བར་འགྱུར་བའི་འགྲོ་བ་
༤101ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཀུན་གྱི་རང་རང་གི་བསམ་པ་ཇི་ལྟ་བ་བཞིན་དུ་གསུང་དབྱངས་དེ་གོ་ཞིང་ཐེ་ཚོམ་གཅོད་
པར་མཛད་པའི་སངས་རྒྱས་ཐམས་ཅད་ཀྱི་གསུང་མཐའ་ཡས་པ་ཉན་ཅིང་དོན་དེ་སེམས་པ་
ལ་དུས་རྟག་ཏུ་བདག་འཇུག་པར་བགྱི་ཞིང་ཐོས་པར་ཤོག་གཅིག་པའོ། །
གསུམ་པ་ནི། དུས་གསུམ་དུ་འབྱོན་ཅིང་གཤེགས་པར་གྱུར་པའི་རྒྱལ་བ་ཐམས་
ཅད་པ་དག་གིས་སེམས་ཅན་རྣམས་དགྲོལ་བའི་ཆེད་དུ། དཔེར་ན་ཤིང་རྟའི་འཁོར་ལོ་
འདྲིལ་ཞིང་འགྲོ་བ་དང་འདྲ་བར་སེམས་ཅན་རྣམས་ཀྱི་ཤེས་རྒྱུད་ལ་ཆོས་བསྟན་པ་ཡང་
ཉན་པ་པོའི་རྒྱུད་ལ་གོ་བར་བྱེད་པས་འཁོར་ལོ་ཞེས་བྱ་སྟེ། དེའི་ཚུལ་གྱིས་སེམས་ཅན་
མོས་པ་ཐ་དད་པ་དག་ལ་ཆོ་འཕྲུལ་གསུམ་ལ་སོགས་པ་ཐབས་གང་དང་གང་གིས་འདུལ་
བའི་ཆོས་རྣམས་རབ་ཏུ་བསྟན་ཅིང་བསྐོར་བ་ཡི་སངས་རྒྱས་དེ་དག་གི་ཡང་གསུང་ཆོས་ཀྱི་
སྒྲ་དབྱངས་མི་ཟད་པ་མཐའ་ཡས་པ་རྣམས་ཀྱི་དོན་ལེགས་པར་རྟོགས་པ་ལ་བློ་ཡི་མཐུ་
ཐོབ་པའི་སྟོབས་ཀྱིས་བདག་ཉིད་ཀྱང་གསུང་གི་ཕྲིན་ལས་དེ་ལ་ངོ་བོ་བྱེད་ལས་འདྲེས་པར་
ཐོབ་པའི་ཚུལ་གྱིས་རབ་ཏུ་འཇུག་པར་གྱུར་ཅིག་པའོ། །
བཞི་པ་ནི། མ་འོངས་པའི་བསྐལ་པ་མང་པོ་ཐམས་ཅད་དུ་ནམ་མཁས་གར་ཁྱབ་ཀྱི་
འཇིག་རྟེན་རྣམས་སུ་ཆོས་ཇི་སྙེད་ཅིག་འབྱུང་བ་ཀུན་ལ་ཡེ་ཤེས་འཇུག་ཅིང་མངོན་ཤེས་
ཀྱིས་ཤེས་པར་འགྱུར་བ་ཡང་སངས་རྒྱས་ཀྱིས་མཁྱེན་པ་དེ་བཞིན་དུ་ཡེ་ཤེས་ཀྱི་སྐད་ཅིག་
མ་གཅིག་གིས་བདག་ཉིད་ཀྱང་དུས་ཐམས་ཅད་ཀྱི་དངོས་པོ་ཀུན་ལ་ཅིག་ཅར་དུ་འཇུག་
པར་བགྱི་ཞིང་། དེས་མཚོན་ནས་གང་ཡང་བསྐལ་པ་འདས་མ་འོངས་ད་ལྟའི་དུས་གསུམ་
གྱིས་བསྡུས་པ་ཇི་སྙེད་ཅིག་ཡོད་པ་དེ་ཐམས་ཅད་ཀྱི་ཚད་དེ་དག་འདིར་སེམས་ཀྱི་སྐད་ཅིག་
མ་གཅིག་གི་ཆ་ཤས་སུ་འཇུག་ཅིང་བསྒྱུར་ནུས་པའི་སྟོབས་ཀྱིས་དེ་ཐམས་ཅད་ཀྱི་ཡུལ་ནི་
སྒྲིབ་པ་མེད་པར་ཞུགས་པར་གྱུར་ནས་བྱང་ཆུབ་ཀྱི་སྤྱད་པ་སྤྱོད་པར་གྱུར་ཅིག་པའོ། །
༤102



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
ལྔ་པ་ནི། དུས་གསུམ་དུ་གཤེགས་བཞུགས་འབྱོན་པའི་མི་ཡི་སེང་གེ་སངས་རྒྱས་
བཅོམ་ལྡན་འདས་གང་ཡིན་པ་དེ་དག་ཐམས་ཅད་ཀྱི་སྐུའི་བཀོད་པ་འཁོར་གྱི་ཚོགས་རྒྱ་
མཚོ་དང་བཅས་པ་རྣམས་དུས་སྐད་ཅིག་མ་གཅིག་ལ་བདག་གིས་ཡོངས་སུ་བལྟ་ཞིང་རྟག་
ཏུ་དེ་ལ་འཇུག་པར་ཤོག་ཅིག་པའོ། །
དྲུག་པ་ནི། དུས་རྟག་ཏུ་སངས་རྒྱས་དེ་དག་གི་ནི་ཏིང་ངེ་འཛིན་གྱི་རྣམ་པར་འཕྲུལ་
པ་དང་བྱིན་གྱིས་བརླབས་དང་སྒྱུ་མའི་རྣམ་པར་རོལ་པ་ལས་བྱུང་བའི་མཛད་པའི་སྒོ་
བསམ་གྱིས་མི་ཁྱབ་པའི་སྤྱོད་ཡུལ་ལ་མཉམ་བཞག་སྤྲོས་བྲལ་གྱི་ཡེ་ཤེས་རྟོགས་པས་རྗེས་
ཐོབ་ཏུ་དངོས་པོ་ཐམས་ཅད་སྒྱུ་མ་ལྟར་གྱུར་པའི་མཐུས་སྒྲིབ་པ་ལས་རྣམ་པར་ཐར་པའི་
སྟོབས་ཀྱིས་གང་ལ་གང་འདོད་དུ་བསྒྱུར་ཐུབ་ཅིང་སྤྱོད་པའི་ཚུལ་གྱིས་བདག་དུས་ཐམས་
ཅད་དུ་འཇུག་པར་གྱུར་ཅིག་པའོ། །བདུན་པ་ནི། གང་ཡང་དུས་གསུམ་དུ་གནས་པའི་
སངས་རྒྱས་དག་གི་ཞིང་ཁམས་ཀྱི་བཀོད་པ་དེ་དག་མོས་སྨོན་རྫུ་འཕྲུལ་གྱི་སྟོབས་ཀྱིས་ .
རྡུལ་ཕྲན་གཅིག་གི་སྟེང་དུ་མངོན་པར་སྒྲུབ་ནུས་ཤིང་། དེ་ལྟར་སྒྲུབ་པ་བཞིན་མ་ལུས་ཤིང་
ལུས་པ་མེད་པའི་ཕྱོགས་རྣམས་དང་དུས་ཐམས་ཅད་ཀྱི་རྡུལ་རེ་རེ་བཞིན་གྱི་སྟེང་དུའང་
རྒྱལ་བ་རྣམས་ཀྱི་སྒྲུབ་ཅིང་བཀོད་པ་ཡིད་དུ་འོང་བ་དང་། རྒྱན་གྱི་ཁྱད་པར་རྣམ་པ་ཐམས་
ཅད་པ་སྐད་ཅིག་གཅིག་གིས་གཞན་ལ་སྟོན་ནུས་པའི་བྱ་བ་ལ་འཇུག་པར་གྱུར་ཅིག་པའོ། །
བརྒྱད་པ་ནི། གང་ཡང་སྔར་མ་བྱོན་པའི་སངས་རྒྱས་ཕྱི་མཐའི་མུར་ཐུག་པ་རྣམས་
སུ་ཕྱོགས་བཅུའི་འཇིག་རྟེན་གྱི་ཁམས་མཐའ་དག་ཏུ་སྣང་བར་བྱེད་པའི་སྒྲོན་མ་རྣམས།
དག་སོ་སོ་རང་རང་གི་མཛད་པ་རྣམས་རིམ་པ་མ་འཆོལ་བར་འཚང་རྒྱ་བ་དང་། ཆོས་ཀྱི་
འཁོར་ལོ་བསྐོར་བ་དང་། མཐར་མྱ་ངན་ལས་འདས་པ་སྡུག་བསྔལ་རབ་ཏུ་ཞི་བའི་མཐའ་
ཐོབ་པའི་ཚུལ་སྟོན་པའི་མགོན་པོ་དེ་དག་ཀུན་གྱི་དྲུང་དུ་བདག་རྫུ་འཕྲུལ་གྱི་སྟོབས་ཀྱིས་
༤103ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅིག་ཅར་དུ་ལུས་དེ་སྙེད་ཅིག་སྤྲུལ་ཏེ་ཕྱག་དང་བཀུར་སྟི་བྱ་བ་དང་། མཆོད་སྤྲིན་རྒྱ་མཚོ་ལྟ་
བུས་མཆོད་པ་དང་། ཆོས་འཁོར་བསྐོར་བའི་དོན་དུ་གསོལ་བ་འདེབས་པ་སོགས་བྱ་བའི་
ཕྱིར་བདག་མཆི་སྟེ་འགྲོ་བར་ཤོག་ཅིག་པའོ། །
བཅུ་གཉིས་པ་སྟོབས་ལ་སྨོན་པ་ནི། སངས་རྒྱས་མཆོད་པ་དང་། སེམས་ཅན་ལ་
ཆོས་སྟོན་པ་དང་། ཞིང་ཐ་དད་པར་ཅིག་ཅར་དུ་འགྲོ་བ་ལ་སོགས་པ་ཀུན་ཏུ་ཐོགས་པ་མེད་
ཅིང་མྱུར་བ་ཉིད་དུ་སྒྲུབ་ནུས་པའི་རྫུ་འཕྲུལ་གྱི་སྟོབས་རྣམས་དང་། ཐབས་ཚུལ་མཐའ་
ཡས་པས་སེམས་ཅན་ཐམས་ཅད་ལ་ཀུན་ནས་ཕན་པའི་སྒོར་གྱུར་པ་ཡི་སེམས་བསྐྱེད་
བཞོན་པ་བཟང་པོ་དང་འདྲ་བའི་ཐེག་པའི་སྟོབས་དག་དང་། ཕྱིན་དྲུག་དང་། བསྡུ་དངོས་
དང་། ཚད་མེད་བཞི་ལ་སོགས་པ་དང་འགྲོགས་པའི་སྙོམས་འཇུག །ཟད་པར་ཟིལ་གནོན་
མངོན་ཤེས་སོགས་ཀུན་ཏུ་ཡོན་ཏན་གྱི་ཆོས་དུ་མ་ལ་སྤྱོད་པའི་སྟོབས་རྣམས་དང་། ཕན་པ་
དང་བདེ་བའི་བསམ་པས་སེམས་ཅན་ཐམས་ཅད་ལ་ཀུན་ཏུ་ཁྱབ་པ་བྱམས་སོགས་ཚད་
མེད་པ་བཞི་པོ་དག་གི་སྟོབས་དང༌། ཐོག་མཐའ་བར་གསུམ་ཀུན་ནས་རབ་ཏུ་དགེ་བའི་
སྦྱིན་སོགས་བསོད་ནམས་ཀྱི་སྟོབས་དག་དང༌། ཤེས་བྱ་ཐམས་ཅད་ལ་ཚིགས་ཤིང་ཐོགས་
པ་མེད་པར་འཇུག་པར་གྱུར་པའི་ཡེ་ཤེས་མངོན་པར་མཁྱེན་པའི་སྟོབས་དང་། གནས་
ལུགས་རྟོགས་པའི་ཤེས་རབ་དང་། གཞན་དོན་སྒྲུབ་པའི་ཐབས་མཁས་དང་། མངོན་ཤེས་
སོགས་ཡོན་ཏན་ཁྱད་པར་ཅན་ཐོབ་པར་བྱེད་པ་ཏིང་ངེ་འཛིན་གྱི་སྟོབས་ཏེ། རང་རང་གི་མི་
མཐུན་ཕྱོགས་ཀྱིས་བརྫི་བར་མི་ནུས་པས་སྟོབས་དགུ་པོ་དེ་དག་གིས་འབད་ནས། བཅུ་པ་
བླ་ན་མེད་པའི་བྱང་ཆུབ་མྱུར་བ་ཉིད་དུ་ཐོབ་པའི་སྟོབས་ཡེ་ཤེས་ཀྱི་ཁྱད་པར་རྣམས་ཡང་
དག་པར་སྒྲུབ་པར་བྱེད་པར་གྱུར་ཅིག་པའོ། །
བཅུ་གསུམ་པ་གཉེན་པོ་སྒྲུབ་པ་ལ་སྨོན་པ་ནི། རྣམ་སྨིན་ཡིད་དུ་མི་འོང་བ་སྐྱེད་པར་
ལ104ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
བྱེད་པའི་མི་དགེ་བའི་ལས་ཀྱི་ཕྱོགས་མཐུན་དང་བཅས་པའི་སྟོབས་རྣམས་བཤགས་པ་
དང་། བསྡམས་པ་དང་། དཀོན་མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་མཆོག་ཏུ་
སེམས་བསྐྱེད་པས་ཕྱག་དར་བཞིན་དུ་ཡོངས་སུ་དག་པར་བྱེད་ཅིང་། ལུས་སེམས་ལ་
གནོད་པར་བྱེད་པ་ཆགས་སོགས་ཉོན་མོངས་པའི་སྟོབས་རྣམས་འདོད་ཆགས་ཀྱི་གཉེན་
པོར་མི་སྡུག་པ་དང་། ཞེ་སྡང་གི་གཉེན་པོར་བྱམས་པ་དང་། གཏི་མུག་གི་གཉེན་པོར་རྟེན་
འབྲེལ་བསྒོམ་པ་སོགས་ཀྱིས་ཀུན་ཏུ་ཕམ་སྟེ་འཇོམས་པར་བྱེད་པ་དང་། འཁོར་བ་ལས་མི་
འདའ་ཞིང་སྡུག་བསྔལ་མྱོང་བར་བྱེད་པ་དང་། བྱང་སེམས་ཀྱི་སྤྱོད་པ་ལ་བར་ཆད་བྱེད་
པའི་ཕུང་འཆི་ལྷའི་བུའི་བདུད་ཀྱི་སྟོབས་རྣམས་ནི། རིམ་པ་བཞིན་དུ་ཤེས་རབ་ཀྱིས་ཕུང་
པོ་རྣམས་ལ་བདག་མེད་པར་རྟོགས་པ་དང་། སེམས་ཉིད་སྐྱེ་འཇིག་མེད་པ་དང་། ཡུལ་གྱི་
མངོན་ཞེན་དག་པས་བཅོམ་སྟེ་སྟོབས་མེད་པར་རབ་ཏུ་བྱེད་ཅིང་། བཟང་པོ་སྤྱོད་པའི་
སྟོབས་ནི་ལས་ཉོན་བདུད་ཀྱི་སྟོབས་རྣམས་གཞོམ་པའི་གཉེན་པོ་གསུམ་གྱིས་སྤང་བྱ་སྤོང་
ཞིང་ཡོན་ཏན་རྫོགས་པར་བགྱིད་པའི་ཐབས་ཀྱིས་སངས་རྒྱས་ཐོབ་པར་གྱུར་ཅིག་པའོ། །
བཅུ་བཞི་པ་ཕྲིན་ལས་ལ་སྨོན་པ་ནི། མཁའ་ཁྱབ་ཀྱི་མ་དག་པའི་ཞིང་རྣམས་རྒྱ་མཚོ་
ལྟ་བུ་ནི་རིན་པོ་ཆེའི་ས་གཞི་དང་དཔག་བསམ་གྱི་ལྗོན་པ་སོགས་རྣམ་པར་དག་པའི་རང་
བཞིན་ཅན་གྱི་བཟང་པོར་བྱེད་ཅིང་དེ་དག་ན་འཁོད་པའི་སེམས་ཅན་རྒྱ་མཚོ་དག་ནི་ཆོ་
འཕྲུལ་གསུམ་གྱི་སྒོ་ནས་སྲིད་ཞིའི་འཇིགས་པ་ལས་རྣམ་པར་སྒྲོལ་བར་བྱེད་པ་དང་། ལུང་
རྟོགས་ཀྱི་ཆོས་རྣམས་རྒྱ་མཚོ་ཤེས་རབ་ཀྱི་མིག་རྣམ་པར་དག་པས་རབ་ཏུ་མཐར་ཕྱིན་པར་
མཐོང་བར་བྱེད་ཅིང་། ཇི་ལྟ་ཇི་སྙེད་ཀྱི་ཆོས་མངོན་སུམ་དུ་མཐོང་བའི་ཡེ་ཤེས་རྒྱ་མཚོ་དག་
ནི་ཡུད་ཙམ་གྱིས་རབ་ཏུ་རྟོགས་པར་བྱེད་ལ་རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་བུ་དང་འགལ་
བའི་དྲི་མ་ཐམས་ཅད་སྦྱོང་བའི་སྒོ་ནས་རྣམ་པར་དག་པར་བྱེད་ཅིང་། རང་གཞན་ལ་ཕན་
~ 105



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བདེའི་དོན་གྱི་སྨོན་ལམ་རྒྱ་མཚོ་ལྟ་བུ་འགྲུབ་པའི་རྒྱུ་ཚུལ་ཁྲིམས་རྣམ་པར་དག་པ་བསྲུང་
བའི་སྒོ་ནས་ཡོངས་སུ་རྫོགས་ཤིང་སྨོན་ལམ་ལ་དབང་ཐོབ་པར་བྱེད་པ་དང་། ཕྱོགས་
བཅུའི་སངས་རྒྱས་གྲངས་མེད་པ་རྒྱ་མཚོ་ལྟ་བུ་རྣམས་ནི་མཆོད་པ་ཐམས་ཅད་ཀྱིས་རབ་ཏུ་
མཆོད་པར་བྱེད་ཅིང་། ཞིང་དག་པ་སོགས་ཀྱི་ལས་བདུན་པོ་དེའང་བསྐལ་པ་མཐའ་མེད་
པའི་རྒྱ་མཚོ་ལྟ་བུར་མི་སྐྱོ་བར་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་སྤྱད་པར་
བགྱི་སྟེ། དེ་ལྟར་ལས་བརྒྱད་པོ་དེ་ཡང་སྐད་ཅིག་མ་རེ་རེའི་ནང་དུ་ཚང་བར་སྤྱོད་པར་ཤོག་
ཅིག་པའོ། །
བཅོ་ལྔ་པ་རྗེས་སུ་སློབ་པ་ལ། སངས་རྒྱས་དང་། བྱང་ཆུབ་སེམས་དཔའི་རྗེས་སུ་
སློབ་པ་གཉིས་ལས་དང་པོ་ནི། གང་ཡང་དུས་གསུམ་དུ་གཤེགས་བཞུགས་འབྱོན་པར་
མཛད་པའི་རྒྱལ་བ་གྲངས་མེད་པ་ཡིས་བླ་ན་མེད་པའི་བྱང་ཆུབ་འཐོབ་པའི་ཕྱིར་དུ་སྤྱད་པ་
སྤྱོད་པའི་ཚེ་སྨོན་ལམ་གྱི་བྱེ་བྲག་བསམ་གྱིས་མི་ཁྱབ་པ་བཏབ་པ་རྣམས་བཟང་པོ་སྤྱོད་པ་
སྤྱད་པས་བླ་ན་མེད་པའི་བྱང་ཆུབ་ཏུ་སངས་རྒྱས་པར་གྱུར་ནས། སྨོན་ལམ་དེ་དག་ཀུན་
བདག་ཉིད་གཅིག་པུ་དག་གིས་ལྷག་མ་མ་ལུས་པར་ཡོངས་སུ་རྫོགས་པར་བགྱི་ཞིང་སྒྲུབ་
པར་ཤོག་ཅིག་པའོ། །
གཉིས་པ་ནི། རྒྱལ་བ་ཀུན་གྱི་སྲས་ཀྱི་ནང་ནས་ཐུ་བོ་སྟེ་སེམས་བསྐྱེད་པ་སྔ་ལ།
བྱང་ཆུབ་སེམས་དཔའི་ཡོན་ཏན་ཇི་སྙེད་པ་ཡོངས་སུ་རྫོགས་ཤིང་རྣམ་པར་དག་པའི་མཆོག་
ཏུ་གྱུར་པ་གང་གི་མིང་ནི་ཕྱོགས་བཅུའི་སངས་རྒྱས་སྲས་དང་བཅས་པས་མགྲིན་གཅིག་ཏུ་
ཀུན་ཏུ་བཟང་པོ་ཞེས་བྱ་བར་ཞིང་ཐམས་ཅད་དུ་བསྒྲགས་པར་གསུངས་ཤིང་། བདག་དང་
གཞན་གྱི་དོན་ཕུན་སུམ་ཚོགས་པར་སྒྲུབ་པ་ལ་མཁས་པ་དེ་དང་མཚུངས་པར་བྱང་ཆེན་གྱི་
སྤྱོད་པ་རླབས་པོ་ཆེ་ལ་སྤྱད་པའི་ཕྱིར། བདག་ལ་དགེ་བ་ཅི་ཡོད་པ་འདི་དག་ཐམས་ཅད་
ལ106༤



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
དེའི་རྗེས་སུ་རབ་ཏུ་བསྔོ་བར་བྱ་སྟེ། ཚུལ་ཇི་ལྟར་ན། སེམས་ཅན་གང་ལ་གང་འདུལ་གྱི་
ལུས་མཐའ་ཡས་པར་སྟོན་པ་དང་། དབྱངས་གཅིག་གིས་འགྲོ་བ་ཀུན་གྱི་སྒྲ་སྐད་དང་
འབྱོར་བའི་ངག་དང་། དེར་མ་ཟད་རྣམ་པར་མི་རྟོག་བཞིན་མ་འདྲེས་པར་ཤེས་ལ་སྙིང་རྗེ་
ཆེན་པོའི་ཏིང་ངེ་འཛིན་ལ་འཇུག་ནུས་པའི་ཡིད་ཀྱང་སྟེ་སྒོ་གསུམ་པོ་རྣམ་པར་དག་ཅིང་།
ཕར་ཕྱིན་དྲུག་གི་སྤྱོད་པ་ལ་སེར་སྣ་སོགས་ཀྱི་དྲི་མ་རྣམ་པར་དག་པ་དང་། ཞིང་མ་དག་པ་
རྣམས་ཀྱང་ཡོངས་སུ་དག་པར་འགྱུར་བ་དང་ལྔ་པོ་དེ་ཐོབ་པའི་ཆེད་དུ་བསྔོ་བ་བཟང་པོ་
མཁས་པ་ཀུན་ཏུ་བཟང་པོས་བཏབ་པ་ཅི་འདྲ་བ་དེ་འདྲར་བདག་ཀྱང་ཀུན་ཏུ་བཟང་པོ་དེ་
དང་སྤྱོད་ཚུལ་མཚུངས་པར་ཤོག་ཅིག །ཐོག་མཐའ་བར་གསུམ་ཀུན་ནས་དགེ་བ་ཟབ་པ་
དང་རྒྱ་ཆེ་བའི་ཆོས་བཟང་པོ་སྤྱོད་པ་སྤྱད་ཅིང་ཉམས་སུ་ལེན་པའི་ཕྱིར་འཕགས་མཆོག་
འཇམ་དཔལ་སྔོན་གྱི་ཚེ་རྒྱལ་པོ་ནམ་མཁའ་ཞེས་པར་གྱུར་པས་ནི་འདི་སྐད་དུ། འཁོར་
བའི་མཐའ་ཇི་ཙམ་པ་དེ་སྲིད་དུ་སེམས་ཅན་ལ་ཕན་པ་སྤྱོད་པར་བྱའོ་ཞེས་པ་སོགས་སྨོན་
ལམ་རྒྱ་ཆེར་བཏབ་པ་དེ་བཞིན་དུ་བདག་གིས་ཀྱང་སེམས་ཅན་མ་ལུས་པ་ལ་བདེ་ཞིང་ཕན་
པར་བྱ་བ་སྣ་ཚོགས་ཀྱིས་མཐོ་རིས་དང་ཐར་པ་ཐོབ་པར་འགྱུར་བའི་དོན་སྤྱད་པར་བགྱི་སྟེ།
དེ་ལྟར་སྲས་ཀྱི་མཆོག་གཉིས་དང་སྤྱོད་བསྔོ་སྨོན་ལམ་མཚུངས་པར་སྨོན་པ་དེ་ཡང་བར་མ་
དོར་ལྡོག་པར་མི་འགྱུར་བར་མཐར་ཕྱིན་པའི་ཕྱིར་དུ་མ་འོངས་ཕྱི་མཐར་ཐུག་པ་མེད་པའི་
བསྐལ་པ་ཀུན་ཏུ་ནམ་ཡང་སེམས་མི་སྐྱོ་བར་བརྩོན་འགྲུས་ཤུགས་དྲག་པོས་དེ་ཡི་བྱ་བ་སྟེ་
སྤྱོད་པ་དེ་དག་ཐམས་ཅད་ལྷག་མ་མ་ལུས་པ་བདག་གིས་རྫོགས་པར་བགྱི་བར་ཤོག་ཅིག་
པའོ། །
བཅུ་དྲུག་པ་ཀུན་གྱི་མཇུག་སྡུད་པའི་སྒོ་ནས་བསྔོ་བ་བསྟན་པ་ནི། གོང་དུ་བཤད་པ་
ལྟར་གྱི་བདག་གིས་བྱང་ཆུབ་སེམས་དཔའ་རྣམས་ཀྱི་སྤྱོད་པ་རླབས་པོ་ཆེ་མཐའ་དག་མ་
ལ107



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཚང་བ་མེད་པར་ཁུར་དུ་བླངས་པ་དག་ནི་དཔེ་གྲངས་དུས་སོགས་ཀྱི་སྒོ་ནས་འདི་ཙམ་མོ་
ཞེས་ཚད་བཟུང་དུ་ཡོད་པར་མ་གྱུར་ཅིག །རྒྱུ་དེ་ལས་བྱུང་བའི་འབྲས་བུ་གཟུངས་དང་
སྤོབས་པ་སོགས་ཡོན་ཏན་གྱི་ཚོགས་རྣམས་ཀྱང་རྒྱ་ཆེ་ཞིང་མཐའ་ཡས་པས་ཚད་བཟུང་དུ་
མེད་པར་ཤོག་ཅིག །དེ་ལྟར་སྤྱོད་པ་དང་ཡོན་ཏན་ཚད་མེད་པ་ལ་གནས་པར་བྱས་ནས་
ཀྱང་ཕྱོགས་བཅུའི་སངས་རྒྱས་སྲས་དང་བཅས་པ་དེ་དག་གི་སྐུ་གསུང་ཐུགས་ཀྱི་རྣམ་པར་
འཕྲུལ་པ་གཞལ་དུ་མེད་པ་ཐམས་ཅད་འཚལ་བར་བགྱི་སྟེ་ཐོབ་པར་ཤོག་ཅིག་པའོ། །
གཉིས་པ་སྨོན་ལམ་གྱི་མཐའ་བསྟན་པ་ནི། ཕྱོགས་བཅུ་གང་ནས་གཞལ་ཀྱང་ནམ་
མཁའི་མཐར་ཐུག་པར་གྱུར་པ་མེད་པ་ཇི་ཙམ་པར། དེ་ཐམས་ཅད་སེམས་ཅན་གྱིས་གོ་
འཚམས་མེད་པར་གང་བས་འགྲོ་བ་མ་ལུས་པའི་མཐའ་ལ་ཐུག་པ་མེད་པ་ཡང་དེ་བཞིན་དུ་
ཡིན་ཏེ། སེམས་ཅན་གྱི་མཐའ་ཇི་ཙམ་པར་དེ་དག་གི་དགེ་མི་དགེའི་ལས་འཁོར་བའི་རྐྱེན་
དུ་གྱུར་པ་དང་། ཚིགས་སོགས་ཉོན་མོངས་པ་རྒྱུ་དང་བཅས་པའི་ཕྱོགས་སུ་གྱུར་པ་ཡང་དེ་
ཙམ་སྟེ། ལས་ཉོན་གྱི་མཐར་ཐུག་པ་མེད་པར་གྱུར་པ་ལྟར། མི་མཐུན་ཕྱོགས་དེ་དག་གི་
གཉེན་པོ་འཕགས་པའི་ཡེ་ཤེས་ཀྱིས་སྲབ་པའི་ཕྱིར་བདག་གིས་སེམས་ཅན་གྱི་དོན་བྱ་བའི་
སྨོན་ལམ་གྱི་མཐའ་ཡི་ཚད་བཟུང་དུ་མེད་པ་ཡང་དེ་ཙམ་མོ། །
གསུམ་པ་རྗེས་ཕན་ཡོན་བསྟན་པས་མཇུག་བསྡུ་བ་ལ། སྨོན་ལམ་གྱི་ཕན་ཡོན་དང་།
ཕན་ཡོན་ཅན་གྱི་སྨོན་ལམ་ཉིད་བསྔོ་བ་གཉིས་ཀྱི། དང་པོ་ལ། བསྟན། བཤདོ། བསྡུ་
གསུམ་ལས། དང་པོ་མདོར་བསྟན་པ་ནི། གང་ཡང་སྐྱེ་བོ་ལ་ལ་ཞིག་གིས་ཕྱོགས་བཅུའི་
ཞིང་ཁམས་རྣམས་རབ་ཏུ་རྒྱ་ཆེ་ཞིང་མཐའ་ཡས་པ་དག་རིན་ཆེན་སྣ་ཚོགས་པའི་རྒྱན་དུ་
མས་བརྒྱན་ཏེ་བཀོད་པས་ཡོངས་སུ་མཛེས་པར་བྱས་ནས། ཕྱོགས་བཅུའི་རྒྱལ་བ་སྲས་
དང་བཅས་པ་རྣམས་ལ་དང་བའི་སེམས་ཀྱིས་ཕུལ་བ་དང་། དེར་མ་ཟད་ལྷ་དང་མི་ཡི་ཡོ་
ལ 108–



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
བྱད་ཀྱི་དམ་པ་དབང་པོ་སོ་སོ་ལ་བདེ་བའི་མཆོག་སྐྱེད་པའི་རྒྱུ་གཟུགས་མཛེས་པ། སྒྲ་སྙན་
པ། དྲི་ཞིམ་པ། རོ་བདའ་བ། རེག་བྱ་འཇམ་པ་སོགས་འདོད་པའི་ཡོན་ཏན་མཐའ་ཡས་པ་
རྣམས་ཀྱིས་ཀྱང་གྲངས་མང་བ་ཕྱོགས་བཅུའི་ཞིང་གི་རྡུལ་ཕྲན་སྙེད་དང་། དུས་རིང་བ་
བསྐལ་པའི་བར་རྒྱུན་མི་འཆད་དུ་ཕུལ་བ་བས། སྐྱེས་བུ་གང་གིས་བསྔོ་བའི་རྒྱལ་པོ་མཆོག་
ཏུ་གྱུར་པ་འདི་ཐོས་ནས་ཚིག་དོན་ཡིད་ལ་དྲན་བཞིན་པས་བླ་ན་མེད་པའི་བྱང་ཆུབ་མཆོག་
གི་རྒྱུ་དང་འབྲས་བུའི་ཚུལ་ལ་རྗེས་སུ་ཡི་རང་བས་རབ་ཏུ་མོས་ཤིང་། མོས་ནས་ཀྱང་དད་པ་
མང་དུ་སྐྱེས་ན་ལྟ་ཅི་སྨོས། ཐ་ན་ལག་ཅིག་ཙམ་ཡང་དད་པ་རབ་ཏུ་སྐྱེད་ཅིང་སྨོན་ལམ་
འདེབས་པ་དེ་ནི་བསོད་ནམས་དམ་པའི་མཆོག་ཏུ་སྟེ། སྔ་མ་ལས་ཆེས་ལྷག་པའི་བསོད་
ནམས་གསོག་པར་འདི་འགྱུར་ཏེ་བྱང་ཆུབ་ཀྱི་བར་དུ་ཟད་པར་མི་འགྱུར་རོ། །
གཉིས་པ་རྒྱས་པར་བཤད་པ་ནི། སྐྱེས་བུ་གང་ཞིག་གིས་དད་པ་ཕུན་སུམ་ཚོགས་
པས་བཟང་པོ་སྤྱོད་པའི་སྨོན་ལམ་འདི་བརྩོན་པས་བཏབ་པ་དེས་ནི་ཕན་ཡོན་བཅུ་གསུམ་
པོ་འདི་དག་རིམ་གྱིས་འཐོབ་པར་འགྱུར་ཏེ། གང་ཞེ་ན། ངན་སོང་དུ་སྐྱེ་འགྱུར་གྱི་སྡིག་པ་
ཐམས་ཅད་བྱང་ནས་རེ་ཤིག་ལས་ཀྱི་དབང་གིས་ངན་སོང་དུ་འགྲོ་བ་ཐམས་ཅད་སྤངས་
པར་འགྱུར་ཞིང་། གང་ཟག་དེས་ནི་འདི་ཕྱི་ཐམས་ཅད་དུ་སྡིག་པའི་གྲོགས་པོ་ཉོན་མོངས་
པ་འཕེལ་བར་བྱེད་ཅིང་ལས་ངན་སྡིག་པ་ལ་སྦྱོར་བར་བྱེད་པ་དང་ཚུལ་ཁྲིམས་དང་ཐོས་
བསམ་སྒོམ་གསུམ་འཕེལ་བ་ལ་བར་དུ་གཅོད་པ་སོགས་ཀྱི་གྲོགས་ངན་པ་ཐམས་ཅད་
སྤངས་ཏེ་ཕྲད་པར་མི་འགྱུར་༢བ་ཡིན་ནོ། །དེ་གཉིས་སྤངས་པར་མ་ཟད་སངས་རྒྱས་སྣང་
བ་མཐའ་ཡས་བདེ་བ་ཅན་གྱི་ཞིང་ཁམས་རྟེན་དང་བརྟེན་པར་བཅས་པ་དེ་ཡང་གང་ཟག་
དེས་མྱུར་བར་ཚེ་འདི་ལ་༣མཐོང་ཞིང་ཕྱི་མ་ཞིང་དེར་སྐྱེ་བ་དང་། སྨོན་ལམ་འདི་ལ་བརྩོན་
པ་དེ་དག་ཐེག་ཆེན་གྱི་ཆོས་ལ་སྤྱོད་པའི་བཤེས་གཉེན་དང་གནས་གྲོགས་ཡོ་བྱད་སོགས་
ལ109ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཀྱི་རྙེད་པ་ཐམས་ཅད་འབད་རྩོལ་མེད་པར་རབ་ཏུ་རྙེད་པ་༤དང་། གཞན་ལ་སྡུག་བསྔལ་
དུ་འགྱུར་བའི་ནད་གདོན་སོགས་ཀྱི་རྐྱེན་ངན་རྣམས་ཀྱང་བྱང་ཆུབ་ཀྱི་སེམས་དང་སྤྱོད་པའི་
གྲོགས་སུ་འགྱུར་བས་ལུས་
པ་སེམས་བདེ་བར་(འཚོ་བ་དང་། མི་ཚེ་འདིར་ཡང་རྒྱལ་བ་སྲས་
དང་བཅས་པའི་བྱིན་རླབས་ཀྱིས་དེ་དག་གི་འདི་ཕྱིའི་དོན་ཐམས་ཅད་འགྲུབ་པས་ལེགས་
པར་འོངས་པ་༦དང་། དེར་མ་ཟད་བྱང་ཆུབ་སེམས་དཔའ་ཀུན་ཏུ་བཟང་པོ་ཡི་ཡོན་ཏན་
དང་རྣམ་འཕྲུལ་སོགས་གང་ཅི་མཆིས་པ་དེ་ཡང་ཅི་འདྲ་བར་སྨོན་ལམ་འདེབས་པ་པོ་དེ་
དག་དུས་རིང་པོར་མི་ཐོགས་པར་དེ་བཞིན་དུ་འགྱུར་༧བ་དང་། སྐྱེ་བ་སྔ་ཕྱི་བར་མཚམས་
མེད་པར་དམྱལ་བར་འཕེན་པར་བྱེད་པའི་ལས་ཕ་མ་དགྲ་བཅོམ་གསུམ་གསོད་པ། དགེ་
འདུན་གྱི་དབྱེན་བྱེད་པ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བ་དང་
ལྔ་པོ་དག་གི་སྡིག་པ་རྣམས་ལས་གང་ཡང་རུང་བ་ཞིག་རྨོངས་པ་གང་གིས་ལས་འབྲས་མི་
ཤེས་པའི་དབང་གིས་སྔར་བྱས་པ་དག །བྱེད་པ་པོ་དེ་ཡིས་ཕྱིས་དད་པ་བསྐྱེད་ནས་བཟང་
པོ་སྤྱོད་པ་འདི་ཉིད་སྙིང་ཐག་པ་ནས་བརྗོད་ན་མྱུར་དུ་སྡིག་པ་དེ་དག་ལྷག་མ་མ་ལུས་པ་
ཡོངས་སུ་བྱང་བར་༨འགྱུར་རོ། །བཟང་པོ་སྤྱོད་པའི་སྨོན་ལམ་འདི་ཡི་དམ་དུ་བྱེད་པའི་
གང་ཟག་རྣམས་ཚེ་རབས་ཕྱི་མ་རྣམས་སུ་ལྷ་མིའི་འགྲོ་བ་གང་དུ་སྐྱེས་ཀྱང་རིག་པའི་
གནས་རྣམས་ལ་ཤེས་པ་ཐོགས་མེད་དུ་འཇུག་པའི་ཡེ་ཤེས་ཕུན་སུམ་ཚོགས་པ་༩དང་ནི།
བལྟ་ན་སྡུག་པའི་གཟུགས་ཕུན་སུམ་ཚོགས་པ་དང་། དེའང་མཚན་དང་དཔེ་བྱད་རྣམས་
ཀྱིས་བརྒྱན་པ་དང་། རྒྱལ་པོ་ལྟ་བུའི་རིགས་མཐོན་པོ་དང་གསེར་མདོག་སོགས་ཁ་དོག་
ཕུན་སུམ་ཚོགས་པ་ལ་སོགས་པའི་ཡོན་ཏན་རྣམས་དང་ལྡན་པར་འགྱུར་༡༠ལ། བདུད་
དང་མུ་སྟེགས་སོགས་རྒོལ་བ་མང་པོས་ཀྱང་སྨོན་ལམ་འདེབས་མཁན་དེ་མི་ཐུབ་སྟེ་གླགས་
ལྟ་བར་མི་ནུས་༡༡སོ། །ས་འོག་ས་སྟེང་ས་བླར་སྤྱོད་པའི་འཇིག་རྟེན་གསུམ་པོ་ཀུན་ནའང་
~110ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
གང་ཟག་དེ་ལ་ལྷ་དང་བཅས་པའི་འགྲོ་བ་ཐམས་ཅད་ཀྱིས་མཆད་ཅིང་གུས་ལ་ཕན་
འདོགས་བྱེད་པར་འགྱུར་༡༢བ་དང་། སྨོན་ལམ་འདི་ཡི་དམ་དུ་བྱེད་པ་དེ་དག་ཐོགས་པ་
མེད་པར་ས་ལམ་གྱི་བགྲོད་པ་མཐར་ཐུག་ནས་བྱང་ཆུབ་ཀྱི་ཤིང་གི་དབང་པོའི་དྲུང་དུ་གང་
ཟག་དེ་མྱུར་དུ་འགྲོ་ཞིང་དེར་སོང་ནས་ཀྱང་སེམས་ཅན་ཐམས་ཅད་ལ་བླ་ན་མེད་པའི་བྱང་
ཆུབ་ཀྱི་ཕན་པ་སྒྲུབ་པའི་ཕྱིར་དུ་ཤིང་དྲུང་དེར་རྡོ་རྗེའི་སྐྱིལ་ཀྲུང་གིས་འདུག་སྟེ། བླ་ན་མེད་
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་ཟབ་པ་དང་རྒྱ་ཆེ་བའི་ཆོས་ཀྱི་
འཁོར་ལོ་རབ་ཏུ་བསྐོར་བའི་ཕྱིར་བྱམས་པ་ཆེན་པོའི་ཏིང་ངེ་འཛིན་གྱིས་བདུད་དམག་བྱེ་
བ་ཕྲག་བརྒྱ་རྣམས་སྡེ་དང་བཅས་པ་ཐམས་ཅད་བཏུལ་ཏེ་སངས་རྒྱས་པའི་མཛད་པ་
སོགས་༡༣མཐར་ཕྱིན་པར་བྱེད་དོ། །
གསུམ་པ་དོན་བསྡུ་བ་ནི། གང་ཡང་དད་ལྡན་གྱི་སྐྱེ་བོ་ལ་ལ་ཞིག་གིས་བཟང་པོ་
སྤྱོད་པའི་སྨོན་ལམ་གྱི་རྒྱལ་པོ་འདི་ཡི་དོན་དང་ཚིག་དང་དེ་དག་གླེགས་བམ་ལ་བྲིས་པ་
འཆང་བ་དང་ནི། གཞན་ལ་སྟོན་ཏམ། ཁ་ཏོན་ནམ། གླེགས་བམ་ཀློག་པར་བྱེད་ན་ཡང་
རུང་སྟེ། དེ་ཡི་རྣམ་པར་སྨིན་པ་དག་གི་འབྲས་བུ་ཉན་རང་འཕགས་པ་སོགས་ཀྱིའང་ཇི་
བཞིན་པར་རྟོགས་མི་ནུས་ན་སོ་སྐྱེས་ལྟ་ཅི་སྨོས། དེས་ན་འདིའི་བསོད་ནམས་ཀྱི་མཐའ་ནི་
སངས་རྒྱས་ཁོ་ནས་མཁྱེན་པའི་སྤྱོད་ཡུལ་ཡིན་པས་དེའི་བཀའ་ལ་ཐེ་ཚོམ་སྤངས་པའི་ཡིད་
ཆེས་ཀྱི་དད་པ་བསྐྱེད་དེ་བླ་ན་མེད་པའི་བྱང་ཆུབ་མཆོག་གི་ཐབས་འདི་ལ་སོམ་ཉི་མ་བྱེད་
ཅིག་པའོ། །
གཉིས་པ་ཕན་ཡོན་ཅན་གྱི་སྨོན་ལམ་ཉིད་བསྔོ་བ་ལ། སེམས་དཔའ་མཆོག་གི་བསྔོ་
བ་ལ་འཇུག་པ། རྒྱལ་བས་བསྔོས་པ་ལ་འཇུག་པ། སྨོན་ལམ་གྱི་འབྲས་བུ་མངོན་གྱུར་དུ་
བསྔོ་བ། སངས་རྒྱས་ལས་དངོས་སུ་ལུང་བསྟན་ཐོབ་པར་བསྔོ་བ། ལུང་བསྟན་ཐོབ་ནས་
༤111ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སེམས་ཅན་ལ་ཕན་པ་བསྒྲུབ་པར་བསྔོ་བ་དང་ལྔ་ལས། དང་པོ་ནི། འཕགས་པ་འཇམ་
དཔལ་ཤེས་རབ་མཆོག་གིས་དངོས་འཛིན་འཇོམས་ཤིང་འགྲོ་བའི་དོན་ལ་དཔའ་བོར་གྱུར་
པ་དེས་ཇི་ལྟར་ཐུགས་སུ་ཆུད་ཅིང་མཁྱེན་པ་དང་། འཕགས་པ་ཀུན་ཏུ་བཟང་པོ་དེ་ཡང་དེ་
ཁོ་ན་བཞིན་དུ་འཁོར་གསུམ་རྣམ་པར་མི་རྟོག་པའི་ཤེས་རབ་ཀྱིས་ཟིན་པའི་སྒོ་ནས་དགེ་རྩ་
རྣམས་བྱང་ཆུབ་ཆེན་པོར་བསྔོ་བའི་ཚུལ་ལ་མཁས་པ་ཡིན་ཏེ། དེ་ལྟར་སེམས་དཔའ་
མཆོག་དེ་དག་ཀུན་གྱི་རྗེས་སུ་བདག་ཀྱང་ཞུགས་ནས་དེ་དང་འདྲ་བར་སློབ་པར་འདོད་
ཅིང་འདུན་པས་བཟང་པོ་སྤྱོད་པའི་སྨོན་ལམ་བཏབ་པ་ལས་བྱུང་བའི་དགེ་བ་གང་ཅི་
མཆིས་པ་འདི་དག་ཐམས་ཅད་རབ་ཏུ་བསྔོ་བར་བགྱིའོ། །
གཉིས་པ་ནི། དུས་གསུམ་དུ་འགྲོ་དོན་ལ་བྱོན་གཤེགས་མཛད་པའི་རྒྱལ་བ་ཐམས་
ཅད་ཀྱིས་མགྲིན་གཅིག་ཏུ་བསྔོ་བ་ཡི་ཚུལ་གང་ལ་མཆོག་ཏུ་བསྔགས་ཤིང་བསྟོད་པར་
མཛད་པ་ནི། དགེ་རྩ་རྣམས་ནམ་མཁའི་མཐས་གཏུགས་པའི་སེམས་ཅན་ཐམས་ཅད་ལ་
སྲིད་པ་ཇི་སྲིད་གནས་ཀྱི་བར་དུ་བླ་ན་མེད་པའི་ཕན་པ་དང་བདེ་བའི་དགའ་སྟོན་སྤེལ་བར་
བྱ་བའི་ཕྱིར་བྱང་ཆུབ་མཆོག་གི་གོ་འཕང་འཐོབ་པར་རྒྱུར་བསྔོ་བ་ཡིན་ལ། ཚུལ་དེས་
བཟང་པོ་སྤྱོད་པའི་སྨོན་ལམ་བཏབ་པ་སོགས་ལས་བྱུང་བའི་བདག་གི་དགེ་བའི་རྩ་བ་འདི་
དག་ཀུན་ཀྱང་ཀུན་ཏུ་བཟང་པོའི་སྤྱོད་པ་སྤྱད་པའི་སྒོ་ནས་བྱང་ཆུབ་ཆེན་པོ་འཐོབ་པའི་
ཕྱིར་དུ་རབ་ཏུ་བསྔོ་བར་བགྱིའོ། །
གསུམ་པ་ནི། བདག་ནི་ནམ་ཞིག་འཆི་བའི་དུས་བྱེད་པར་གྱུར་པ་གང་གི་ཚེ་ན་ལས་
ཉོན་གྱི་སྒྲིབ་པ་སྤྱི་དང་ཁྱད་པར་སངས་རྒྱས་མངོན་སུམ་དུ་མཐོང་བའི་གེགས་ལ་སོགས་པ་
ཐམས་ཅད་དག་ནི་རྒྱང་རིང་དུ་ཕྱིར་བསལ་ཞིང་མེད་པར་བྱས་ཏེ། མིག་གི་དབང་པོའི་
མངོན་སུམ་གྱི་སྤྱོད་ཡུལ་དུ་སངས་རྒྱས་སྣང་བ་མཐའ་ཡས་སྲས་ཀྱི་ཐུ་བོ་གཉིས་ལ་སོགས་
༤112ལ



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
པའི་འཁོར་གྱིས་བསྐོར་བ་དེ་མཐོང་བར་གྱུར་པས་སླར་ཡང་སྒྲིབ་པ་མང་པོ་བྱང་ཞིང་ཏིང་
ངེ་འཛིན་གྱི་སྒོ་དུ་མ་འཐོབ་ནས་ཚེ་འཕོས་མ་ཐག་ཏུ་དེ་བཞིན་གཤེགས་པ་འོད་དཔག་མེད་
དེའི་སངས་རྒྱས་ཀྱི་ཞིང་ཡོན་ཏན་ཚད་མེད་པ་དང་ལྡན་པ། མཆོག་ཏུ་བདེ་ཞིང་ཡིད་བདེ་
འབའ་ཞིག་གི་གནས་སུ་གྱུར་པ། ངན་སོང་གསུམ་སོགས་སྡུག་བསྔལ་གྱི་མིང་ཡང་མི་
གྲགས་ཤིང་། བདེ་བླག་ཏུ་ཕ་རོལ་ཏུ་ཕྱིན་པ་རྣམས་ལ་སྤྱད་དུ་ཡོད་པའི་བདེ་བ་ཅན་གྱི་ཞིང་
ཁམས་དེར་ཡུད་ཙམ་གྱིས་རབ་ཏུ་འགྲོ་ཞིང་། དེར་སོང་ནས་ནི་པདྨོ་ལས་རྫུས་ཏེ་སྐྱེས་ནས་
བཟང་པོ་སྤྱོད་པའི་སྨོན་ལམ་འདི་ཉིད་བཏབ་པའི་འབྲས་བུ་དེ་དག་ཀྱང་ཐམས་ཅད་ལྷག་
མ་མ་ལུས་པ་མངོན་དུ་འགྱུར་བར་ཤོག་ལ། དེ་ལྟར་མངོན་དུ་གྱུར་ནས་ཀྱང་སྨོན་ལམ་དེ་
དག་གི་དོན་མ་ལུས་པ་རང་རྒྱུད་ལ་དགོས་པ་རྣམས་བདག་གིས་ཡོངས་སུ་བཀང་ཞིང་
རྫོགས་པར་བྱས་ནས། གཞན་དོན་དུ་འཇིག་རྟེན་ཇི་སྲིད་གནས་ཀྱི་བར་དེ་སྲིད་དུ་སེམས་
ཅན་ཐམས་ཅད་ལ་གནས་སྐབས་དང་མཐར་ཐུག་གི་ཕན་པ་བསྒྲུབ་པར་བགྱི་བར་གྱུར་
ཅིག་པའོ། །
བཞི་པ་ནི། རྒྱལ་བ་འོད་དཔག་ཏུ་མེད་པའི་འཁོར་གྱི་དཀྱིལ་འཁོར་ཡོན་ཏན་
ཐམས་ཅད་ཀྱིས་བརྒྱན་པས་བཟང་ཞིང་ནང་དུ་ཏིང་ངེ་འཛིན་དང་ཕྱི་རོལ་དུ་སྨོན་ལམ་གྱིས་
གྲུབ་པའི་བདེ་སྐྱིད་ཕུན་སུམ་ཚོགས་པས་དགའ་བ་དང་ལྡན་པ་དེར་རིན་པོ་ཆེའི་པདྨོ་དམ་
པ་ཤིན་ཏུ་མཛེས་པའི་ཟེའུ་འབྲུའི་ཁང་པ་ལས་རྫུས་ཏེ་སྐྱེས་ནས་སྣང་བ་མཐའ་ཡས་རྒྱལ་བ་
འོད་དཔག་མེད་ཀྱིས་མངོན་སུམ་དུ་ཁྱོད་འཇིག་རྟེན་གྱི་ཁམས་འདི་ཞེས་བྱ་བ་ལ་སངས་
རྒྱས་འདི་ལྟ་བུར་འགྱུར་རོ་ཞེས་བྱ་བའི་ལུང་བསྟན་པ་ཡང་བདག་གིས་འཁོར་གྱི་དཀྱིལ་
འཁོར་དེར་ཐོབ་པར་ཤོག་ཅིག་པའོ། །
ལྔ་པ་ནི། ཞིང་ཁམས་དེར་ནི་བདག་གིས་དེ་ལྟ་བུའི་ཚུལ་གྱིས་ལུང་བསྟན་པ་རབ་ཏུ་
༤ 1 13



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཐོབ་ནས་སྤྲུལ་པ་གྲངས་མང་པོ་བྱེ་བ་ཕྲག་བརྒྱ་སོགས་དཔག་ཏུ་མེད་པ་ཡིས་གཞན་དོན་
ལ་བློ་གཅིག་ཏུ་གཞོལ་ཞིང་ཐབས་དང་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་སྟོབས་ཀྱིས་
ཕྱོགས་བཅུའི་འཇིག་རྟེན་གྱི་ཁམས་རྣམས་སུ་སྐད་ཅིག་རེ་རེར་ཡང་སེམས་ཅན་མཐའ་
ཡས་པ་རྣམས་ལ་ངན་སོང་གི་སྡུག་བསྔལ་ལས་སྐྱོབ་པ་ནས་བླ་ན་མེད་པའི་བྱང་ཆུབ་ལ་
འགོད་པའི་བར་གྱི་ཕན་པ་མང་པོ་འཁོར་བ་མ་སྟོང་གི་བར་དུ་བགྱིད་པར་ཤོག་ཅིག་པའོ། །
གསུམ་པ་ཐ་མར་དགེ་བ་མཇུག་གི་དོན་ལ། སྨོན་ལམ་བཏོན་ཅིང་བསྔོས་པའི་དགེ་
རྩ་བསྔོ་བ། ཞར་བྱུང་འགྱུར་སྨོན་གྱི་དོན་བཤད་པ། སྨོན་ལམ་ཡོངས་སུ་རྫོགས་པའི་བྱ་བ་
དང་གསུམ་ལས། དང་པོ་ནི། བཟང་པོ་སྤྱོད་པའི་སྨོན་ལམ་གྱི་གླེགས་བམ་བཀླགས་
པའམ་ཁ་ཏོན་དུ་བཏོན་པ་སོགས་ལས་བྱུང་བ་ཡི་སྒོ་གསུམ་གྱི་དགེ་བ་ཅུང་ཟད་བདག་གིས་
གང་ཅི་བསགས་པ་དེས་ནི་ཕྱོགས་བཅུའི་འགྲོ་བ་མ་ལུས་པའི་དཀར་པོའི་ཕྱོགས་ཀྱི་དོན་
ཡིད་ལ་སྨོན་པ་འགྲུབ་པར་ཤོག་ཅིག་ཅེས་ཚིག་གི་ལམ་དུ་བརྗོད་པའི་དགེ་བ་ཇི་སྙེད་པ་
རྣམས་ཡུན་རིང་དུ་མི་ཐོགས་པར་དུས་སྐད་ཅིག་གཅིག་གིས་འབད་རྩོལ་མེད་པར་དེ་དག་
ཐམས་ཅད་འབྱོར་ཞིང་འགྲུབ་པར་ཤོག་ཅིག །དེ་ལྟར་བཟང་པོ་སྤྱོད་པའི་སྨོན་ལམ་བཏོན་
པ་སོགས་ཀྱི་དགེ་རྩ་ཡོངས་སུ་བསྔོས་པ་འདི་ཡི་བསོད་ནམས་ངོ་བོ་འཇིག་རྟེན་པའི་དགེ་
བ་གཞན་ལས་མཆོག་ཏུ་གྱུར་པས་དམ་པ། དུས་ནམ་མཁའ་ཇི་སྲིད་གནས་ཀྱི་བར་དུ་ཟད་
མི་ཤེས་པའི་བསོད་ནམས་ཀྱི་ཚོགས་དམ་པ་མཐའ་ཡས་པ་གང་ཞིག་ཐོབ་པ་དེས། འགྲོ་བ་
སྡུག་བསྔལ་གྱི་ཆུ་བོར་བྱིངས་ནས་ཉམ་ཐག་པར་གྱུར་པ་རྣམས་སངས་རྒྱས་འོད་དཔག་
མེད་པའི་བཞུགས་གནས་རབ་ཏུ་བདེ་ཞིང་སྐྱིད་བདེར་སྐྱེ་བ་འཛིན་པ་སོགས་ཡོན་ཏན་གྱི་
ཚོགས་རྒྱ་མཚོ་ལྟ་བུ་ཐོབ་པར་ཤོག་ཅིག་པའོ། །
གཉིས་པ་ནི། བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་དག་གིས་ནི་མཆོག་གི་
ལ 1 14



འཕགས་པ་བཟང་པོ་སྤྱོད་པའི་ཚིག་དོན་གྱི་འགྲེལ་པ་ལེགས་བཤད་ཀུན་ལས་བཏུས་པ།
གཙོ་བོ་བླ་ན་མེད་པའི་བྱང་ཆུབ་འགྲུབ་པ་དང་། ནམ་མཁའ་ལྟར་མཐའ་ཡས་པའི་འགྲོ་བ་
མ་ལུས་པ་ཀུན་ལ་འཕྲུལ་དང་ཡུན་གྱི་ཕན་བདེ་སྟེར་བར་བྱེད་ཅིང་། སེམས་ཅན་ཐམས་
ཅད་ཀྱིས་འཕགས་པ་ཀུན་ཏུ་བཟང་པོས་སངས་རྒྱས་སྲས་བཅས་ཀྱི་སྤྱོད་པ་རབ་འབྱམས་
མཛེས་པར་བྱེད་པ་ཟབ་ཅིང་རྒྱ་ཆེ་བའི་ཚིག་དོན་གྱིས་རྣམ་པར་བརྒྱན་པའི་སྨོན་ལམ་གྱི་
མདོ་ཆེན་པོ་གསུངས་པའི་གཞུང་འདི་ལས་ཇི་སྐད་འབྱུང་བ་དེ་ཁོ་ན་བཞིན་དུ་གྲུབ་པར་
གྱུར་ཏེ། ངན་སོང་གིས་མཚོན་པའི་ཕྱོགས་བཅུའི་འཇིག་རྟེན་གྱི་འཁོར་བའི་རྒྱུད་ཀྱིས་
བསྡུས་པའི་གནས་རྣམས་གཅིག་ཀྱང་མ་ལུས་པ་སྟོངས་པར་ཤོག་ཅིག་པའོ།
གསུམ་པ་ནི། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་རྫོགས་སོ་ཞེས་
པ་སྟེ་བཤད་པ་མཐར་ཕྱིན་པའི་དོན་ནོ། །མཁས་མང་ལེགས་བཤད་ལས་བཏུས་འགྲེལ་
ཆུང་འདི། །སྐྱེས་སྦྱངས་དམན་པས་བསྟན་བཅོས་གྲར་མི་བརྩི། །རང་གིས་བརྗེད་ཕངས་
བྲིས་ལ་ནོངས་མཆིས་ན། །གཞུང་ལུགས་སྨྲ་བ་རྣམས་ཀྱི་སྤྱན་སྔར་འཆགས། །འདིར་
འབད་ལས་བྱུང་དགེ་བ་གང་ཐོབ་དེས། །བདག་གཞན་མ་ལུས་རིང་པོར་མི་ཐོགས་པར། །
ཀུན་བཟང་སྤྱོད་མཆོག་རྒྱ་མཚོ་མཐར་ཕྱིན་ནས། །སྣང་མཐའ་རྒྱལ་པོའི་གོ་འཕང་ཐོབ་པར་
ཤོག །
འཕགས་པ་བཟང་པོ་སྤྱོད་པའི་སྨོན་ལམ་གྱི་འབྲུ་འགྲེལ་ལེགས་བཤད་ཀུན་བཏུས་
ཞེས་བྱ་བ་འདི་ནི། ལོ་ཙཱ་བ་ཡེ་ཤེས་སྡེ་དང་། ཇོ་ནང་རྗེ་བཙུན་ཏཱ་ར་ནཱ་ཐ་དང་། མཁན་ཆེན་
ཆོས་དཔལ་རྒྱ་མཚོ་དང༌། ལྕང་སྐྱ་རོལ་པའི་རྡོ་རྗེ་རྣམས་ཀྱི་འགྲེལ་པ་ལས་བཏུས་ཏེ།
གཞུང་ཚིག་དཀྱུས་སུ་འགྲིགས་པར་བགྱི་བ་པོ། སྐྱབས་རྗེ་འཇམ་དབྱངས་མཁྱེན་བརྩེའི་
དབང་པོའི་སློབ་གྲལ་བ་གྲགས་པ་རྒྱལ་མཚན་གྱིས་དབེན་རི་པདྨ་ཤེལ་གྱི་ཕུག་པར་བྲིས་
པའོ།། །།
ལ115



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
། །འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་
ནོར་བུའི་སྤྲིན་གྱི་རོལ་མོ་བཞུགས་སོ། །
རྗེ་དྲུང་ཕྲིན་ལས་བྱམས་པ་འབྱུང་གནས།
ས་པ་
ན་མོ་མཉྫགྷོ་ཥཱ་ཡ། སྲིད་པའི་རྩ་བ་ཡི་ཤེས་རྡོ་རྗེ་ཡི། །མཚོན་ཆ་རྣོན་པོས་བཅོམ་སྟེ་
ཞིང་ཀུན་ཏུ། །ངོ་མཚར་མཚན་གྱི་པདྨོར་མཛེས་པ་ཡི། །འཇམ་དཔལ་དཔལ་བོའི་ཤིས་
སྦྱིན་གྱུར་ཅིག །
ཐེག་པ་ཆེན་པོའི་བྱང་ཆུབ་སེམས་དཔའི་སྡེ་སྣོད་ཀྱི་ནང་ཚན་སངས་རྒྱས་ཕལ་པོ་
ཆེའི་སྡོང་པོ་བརྒྱན་པའི་ཆོས་ཀྱི་རྣམ་གྲངས། ནོར་བཟང་གིས་དགེ་བའི་བཤེས་གཉེན་
བཀུར་བའི་སྤྱོད་པ་ཕྱོགས་གཅིག་པའི་ལེའུ་ལས་ཕྱུང་བ། འཕགས་པ་བཟང་པོ་སྤྱོད་པའི་
སྨོན་ལམ་གྱི་རྒྱལ་པོ་འདི་ལ། རྒྱ་གར་འཕགས་པའི་ཡུལ་གྱི་འགྲེལ་བྱེད་རྣམས་ལས། སློབ་
དཔོན་ཕྱོགས་ཀྱི་གླང་པོས། ཡན་ལག་བདུན་དང་བསྔོ་བའི་རབ་དབྱེ། བསྔོ་བའི་མཐའ་
དང་དེའི་ཕན་ཡོན་ཏེ། དོན་བཅུ་ཡི་སྒོ་ནས་བཤད་ལ་དེའི་དང་པོ་ཕྱག་འཚལ་བ་ལ་བཞི་
ལས། སྒོ་གསུམ་བསྡོམས་པའི་ཕྱག་ནི། ཇི་སྙེད་སུ་དག་སོགས་ཚིགས་བཅད་གཅིག་གིས་
སྟོན། གཉིས་པ་ལུས་ཀྱི་ཕྱག་ནི། བཟང་པོ་སྤྱོད་པའི་ཞེས་སོགས་ཚིགས་བཅད་གཅིག་
ལ116



འཀས་འཐབ་
ང་པོ་སྤྱོད་པའི་སྨོན་ལར་
བ་ཀྱི་བསྡུས་དོན་ནོར་བུའི་སྤྱིར་གྱི་རོལ་མོ།
གིས་སྟོན། གསུམ་པ་ཡིད་ཀྱི་ཕྱག་ནི། རྡུལ་གཅིག་སྟེང་ན་ཞེས་སོགས་ཊོཀ་གཅིག་གིས་
སྟོན། བཞི་པ་ངག་གིས་ཕྱག་ནི། དེ་དག་བསྔགས་པ་མི་ཟད་སོགས་ཚིགས་བཅད་གཅིག་
གིས་སྟོན།
གཉིས་པ་མཆོད་པ་ལ་བླ་ན་ཡོད་པ་དང་། མེད་པ་གཉིས་ལས། དང་པོ། མེ་ཏོག་
དམ་པ་སོགས་ཀྱི་བསྟན་ཏེ། གཉིས་པ། མཆོད་པ་གང་རྣམས་སོགས་ཀྱིས་བསྟན། གསུམ་
པ་སྡིག་པ་བཤགས་པ་ནི། འདོད་ཆགས་ཞེ་སྡང་སོགས་ཀྱིས་སྟོན། བཞི་པ་རྗེས་སུ་ཡི་རང་
བ་ནི། ཕྱོགས་བཅུའི་རྒྱལ་བ་ཀུན་དང་སོགས་ཀྱིས་སྟོན། ལྔ་པ་ཆོས་འཁོར་བསྐོར་
བསྐུལ་བ་ནི། གང་རྣམས་ཕྱོགས་བཅུའི་འཇིག་རྟེན་སོགས་ཚིགས་བཅད་གཅིག་གིས་སྟོན།
དྲུག་པ་མྱ་ངན་ལས་མི་འདའ་བར་གསོལ་བ་འདེབས་པ་ནི། མྱ་ངན་འདའ་སྟོན་ཞེས་
སོགས་ཚིགས་བཅད་གཅིག་གིས་སྟོན། བདུན་པ་དགེ་བ་བསྔོ་བ་ནི། ཕྱག་འཚལ་བ་དང་
ཞེས་སོགས་ཚིགས་བཅད་གཅིག་གིས་སྟོན།
བརྒྱད་པ་བསྔོ་བའི་རབ་དབྱེ་ལ་རྣམ་པ་བཅུ་དྲུག་ཡོད་དེ། བསམ་པ་རྣམ་པར་དག་
པ་དང་། བྱང་ཆུབ་སེམས་མི་བརྗེད་པ་དང་། མ་ནོར་བའི་སྦྱོར་བ་དང་། སེམས་ཅན་ལ་
ཕན་པ་དང་། གོ་ཆ་བགོ་བ་དང༌། སྐལ་མཉམ་གྱི་བྱང་ཆུབ་སེམས་དང་འཕྲད་པ་དང་།
དགེ་བའི་བཤེས་གཉེན་མཉེས་པར་བྱེད་པ་དང༌། དེ་བཞིན་གཤེགས་པ་མངོན་དུ་འགྱུར་བ་
དང་། དམ་པའི་ཆོས་ཡོངས་སུ་འཛིན་པ་དང་། མི་ཟད་པའི་མཛོད་ཐོབ་པ་དང་། འཇུག་པ་
དང༌། སྟོབས་དང་། གཉེན་པོ་བསྒྲུབ་པ་དང་། ལས་དང་རྗེས་སུ་སློབ་པ་ཡོངས་སུ་ཕྱེ་བ་
དང་། བསྡུ་བ་སྟེ་རྣམ་པ་བཅུ་དྲུག་གི་སྒོ་ནས་ཀུན་ཏུ་བཟང་པོའི་སྨོན་ལམ་རྒྱས་པར་བཤད་
པ་ལ། དེའི་དང་པོ་བསམ་པ་རྣམ་པར་དག་པ་ལ་ཡང་གསུམ་ལས། དང་པོ་དེ་བཞིན་
གཤེགས་པ་ལ་མཆོད་པ་དང་། དགོངས་པ་ཡོངས་སུ་རྫོ་གས་པའི་བསམ་པ་ནི། འདས་
-- 1 ， ， -



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པའི་སངས་རྒྱས་རྣམས་དང་ཞེས་སོགས་ཚིགས་བཅད་གཅིག་གིས་སྟོན།
གཉིས་པ་སངས་རྒྱས་ཀྱི་ཞིང་ཡོངས་སུ་སྦྱོང་བའི་བསམ་པ་ནི། ཕྱོགས་བཅུའི་ག་
ལའི་ཞིང་རྣམས་སོགས་ཚིགས་བཅད་གཅིག་གིས་སྟོན། གསུམ་པ་སེམས་ཅན་ཐམས་ཅད་
བདེ་བའི་ལྷག་པའི་བསམ་པ་སྦྱོར་བ་ནི། ཕྱོགས་བཅུའི་སེམས་ཅན་གང་རྣམས་སོགས་
ཚིགས་བཅད་གིས་སྟོན། གཉིས་པ་རབ་ཏུ་འབྱུང་བར་སྟོན་པ་ནི། ཚེ་རབས་ཀུན་ཏུ་ཞེས་
སོགས་ཚིག་རྐང་གཉིས་ཀྱིས་བསྟན། དེ་ལྟར་སྐྱེ་བ་དྲན་ཅིང་རབ་ཏུ་འབྱུང་བ་ནི་བྱང་ཆུབ་
ཀྱི་སེམས་མི་བརྗེད་པའི་རྒྱུ་དང་པོ་ཡིན་ནོ། །
གསུམ་པ་ཚུལ་ཁྲིམས་མི་ཉམས་པར་སྟོན་པ་ནི། རྒྱལ་བ་ཀུན་གྱི་རྗེས་སུ་ཞེས་སོང་
ཚིག་རྐང་བཞིན་སྟོན་ཏེ་བྱང་ཆུབ་མི་བརྗེད་པའི་རྒྱུ་གཉིས་པའོ། །བཞི་པ་འགྲོ་བ་སོ་སོའི་
སྐད་ཀྱིས་ཆོས་སྟོན་པར་སྨོན་པ་ནི། ལྷ་ཡི་སྐད་དང་ཞེས་སོགས་གློ་ཀས་སྟོན་ཏེ། དེ་ནི་རྒྱུ་
གསུམ་པའོ། །
ལྔ་པ་རྒྱུད་འཇམ་ཞིང་ཕྱིན་དྲུག་ལ་བརྩོན་པར་སྨོན་པ་ནི། དེས་ཤིང་ཕ་རོལ་ཕྱིན་ལ་
ཞེས་སོགས་ཚིགས་གཅིག་གིས་སྟོན་ཏེ། དེ་ནི་རྒྱུ་བཞི་པའོ། །དེ་ཡན་ཆད་ཚིག་བཅད་ཕྱེད་
དང་བཞིས་བྱང་ཆུབ་ཀྱི་སེམས་སྐྱེ་བའི་མཐུན་རྐྱེན་གཉེན་པོའི་ཕྱོགས་འགྲུབ་པར་སྨོན་
པའོ། །དྲུག་པ་སྡིག་སྒྲིབ་སྦྱོང་བར་སྨོན་པ་ནི། སྡིག་པ་གང་རྣམས་ཞེས་སོགས་ཚིག་རྐང་
གཉིས་ཀྱིས་སྟོན་ལ། དེ་ནི་བྱང་ཆུབ་ཀྱི་སེམས་སྐྱེ་བའི་མི་མཐུན་ཕྱོགས་སྤོངས་པར་སྨོན་
པའོ། །
གསུམ་པ་ལ་གུས་པའི་སྦྱོར་བ་བཤད་པ་ནི། ལས་དང་ཉོན་མོངས་ཞེས་སོགས་
ཚིགས་བཅད་གཅིག་གིས་སྟོན་ཏེ། བཞི་པ་སེམས་ཅན་ལ་ཕན་འདོག་པར་སྨོན་པའོ། །ཞིང་
གི་ཁྱོན་དང་ཞེས་སོགས་ཚིགས་བཅད་གཅིག་གིས་སྟོན་ཏེ། ལྔ་པ་གོ་ཆ་བགོ་བ་ནི། བྱང་
ལ118ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
ཆུབ་སྤྱོད་པ་ཞེས་སོགས་ཚིགས་བཅད་གཅིག་གིས་སྟོན་ཏེ་སངས་རྒྱས་ཀྱི་ཆོས་རྫོགས་པར་
བྱ་བ་དང་། སེམས་ཅན་གྱི་སྤྱོད་པ་དང་མཐུན་པར་བྱ་བ་དང་། དམ་པའི་ཆོས་སྦྱིན་པ་སྟེ།
དེ་གསུམ་མ་འོངས་པའི་བསྐལ་པ་ཐམས་ཅད་དུ་མི་སྐྱོ་བར་སྤྱོད་པའི་གོ་ཆ་བགོ་བའོ། །
དྲུག་པ་སྐལ་བ་མཉམ་པའི་བྱང་ཆུབ་སེམས་དཔའ་དང་འཕྲད་པར་སྨོན་པ་ནི།
བདག་གི་སྤྱོད་དང་ཞེས་སོགས་ཚིགས་བཅད་གཅིག་གིས་སྟོན་ཏེ། ཐེག་པ་ཆེན་པོའི་ལམ་
གྱི་གྲོགས་བཟང་པོ་དང་འཕྲད་ནས་ཐེག་པ་མཆོག་གི་ལམ་ལ་སློབ་པར་སྨོན་པའོ། །
བདུན་པ་དགེ་བའི་བཤེས་གཉེན་མཉེས་པར་བྱེད་པར་སྨོན་པ་ནི། བདག་ལ་ཕན་
པར་འདོད་པའི་སོགས་ཚིགས་བཅད་གཅིག་གིས་སྟོན་ཏེ། ཐེག་ཆེན་གྱི་དགེ་བའི་བཤེན་
གཉེན་དང་འཕྲད་ནས་དེ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པར་སྨོན་པའོ། །
བརྒྱད་པ་དེ་བཞིན་གཤེགས་པ་མངོན་དུ་འགྱུར་བར་སྨོན་པ་ནི། སངས་རྒྱས་སྲས་
ཀྱི་བསྐོར་བའི་ཞེས་སོགས་ཚིགས་བཅད་གཅིག་གིས་སྟོན་ཏེ། མཆོག་གི་སྤྲུལ་སྐུ་དངོས་སུ་
མཇལ་བ་དང་། མཉེས་པར་བྱེད་པར་སྨོན་པའོ། །
དགུ་པ་དམ་པའི་ཆོས་ཡོངས་སུ་འཛིན་པར་སྨོན་པ་ནི། རྒྱལ་བ་རྣམས་ཀྱི་དམ་པའི་
ཆོས་འཛིན་ཞེས་ཚིགས་བཅད་གཅིག་གིས་སྟོན་ཏེ། དེ་ཡང་སྐལ་པ་དང་པོའི་ཐེག་ཆེན་གྱི་
དམ་ཆོས་རང་གིས་འཛིན་པ་དང་། གཉིས་པ་ལུང་གི་ཆོས་གཞན་ལ་སྟོན་པ་དང་
། གསུམ་
པ་རྟོགས་པའི་ཆོས་འཛིན་ཅིང་སྤེལ་བ་དང་། བཞི་པ་དེ་རྣམས་དུས་ཐམས་ཅད་དུ་སྤྱོད་པར་
སྨོན་པའོ། །བཅུ་པ་མི་ཟད་པའི་མཛོད་ཐོབ་པར་སྨོན་པ་ནི། སྲིད་པ་ཐམས་ཅད་དུ་ཡང་
འཁོར་བ་ན། །ཞེས་སོགས་ཚིགས་བཅད་གཅིག་གིས་སྟོན།
བཅུ་གཅིག་པ་འཇུག་པ་ལ་བརྒྱད། སངས་རྒྱས་ཀྱིས་ཞིང་བལྟ་བར་གཉིས། སངས་
རྒྱས་ཀྱི་གསུངས་ལ་འཇུག་པ། དེ་བཞིན་གཤེགས་པས་ཆོས་ཀྱི་འཁོར་ལོ་བསྐོར་བ་ལ་
༤119



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འཇུག་པ། བསྐལ་པའི་འཇུག་པ་ལ་འཇུག་པ། དེ་བཞིན་གཤེགས་པ་ལ་བལྟ་བ་དང་།
དེས་སྤྱོད་ཡུལ་ལ་འཇུག་པ། དེ་བཞིན་གཤེགས་པའི་ཐད་དུ་འགྲོ་བ་ལ་འཇུག་པར་སྨོན་པ་
སྟེ་བརྒྱད་དོ། །དེའི་དང་པོ་གཉིས་ནི། རྡུལ་གཅིག་གི་སྟེང་དུ་ཕྱོགས་བཅུའི་རྡུལ་སྙེད་ཀྱི་
དག་པའི་སྣོད་བཅུད་ཀྱི་ཞིང་ཁམས་སུ་བཞུགས་པ་ལ་བལྟ་བར་སྨོན་པ་དང་། དེ་བཞིན་དུ་
ཕྱོགས་བཅུའི་ཞིང་ཐམས་ཅད་དུ་དེ་ལྟར་བལྟ་བར་སྨོན་པ་གཉིས་ཡིན་ལ། དེའི་དང་པོ་ནི།
རྡུལ་གཅིག་སྟེང་ན་ཞེས་སོགས་ཚིགས་རྐང་བཞི་དང་ཕྱི་མ་ནི། དེ་ལྟར་ལ་ལུས་སོགས་
ཚིགས་རྐང་པ་བཞིས་སྟོན་ཏོ། །
གསུམ་པ་སངས་རྒྱས་ཀྱི་གསུངས་ལ་འཇུག་པ་ནི། གསུངས་གཅིག་ཡན་ལག་ཞེས་
སོགས་ཚིག་རྐང་བཞིས་སྟོན་ལ། སངས་རྒྱས་ཀྱི་གསུང་གཅིག་ཉིད་ཀྱང་འགྲོ་བ་སོ་སོའི་
སྐད་དུ་གོ་བར་འགྱུར་བ་རྣམས་ལ་འདྲེས་པར་ཐོབ་པར་སྨོན་པའོ། །
བཞི་པ་དེ་བཞིན་གཤེགས་པས་ཆོས་ཀྱི་འཁོར་ལོ་བསྐོར་བ་ལ་འཇུག་པ་ནི། དུས་
གསུམ་གཤེགས་པའི་ཞེས་སོགས་ཚིག་རྐང་བཞིས་སྟོན་ཏེ། ཆོས་འཁོར་བསྐོར་བའི་དོན་
དམ་རྣམས་གཅིག་ཆར་དུ་རྟོགས་པར་སྨོན་པའོ། །
ལྔ་པ་བསྐལ་པའི་འཇུག་པ་ལ་ནི། མ་འོངས་བསྐལ་པ་ཞེས་སོགས་ཚིག་རྐང་བཞིས་
སྟོན་ཏེ། དུས་གསུམ་གྱི་བསྐལ་བ་ཐམས་ཅད་ལ་སངས་རྒྱས་ཀྱི་སྐུ་དང་གསུང་གིས་སྤྱོད་
ཡུལ་ལ་འཇུག་པ་རྣམས་ནི་འདིར་ཤེས་པ་སྐད་ཅིག་མ་གཅིག་གི་ཡུན་ལ་འཇུག་པར་སྨོན་པ་
ནི། དྲུག་པ་དེ་བཞིན་གཤེགས་པ་ལ་ལྟ་བ་དང་། དེའི་སྤྱོད་ཡུལ་ལ་འཇུག་པ་ནི། དུས་
གསུམ་གཤེགས་པའི་ཞེས་སོགས་ཚིགས་བཅད་གཅིག་གིས་སྟོན་ཏེ། དུས་གསུམ་གྱི་
སངས་རྒྱས་ཐམས་ཅད་སྐད་ཅིག་ལ་གཅིག་ལ་བལྟ་ཞིང་། དེ་དག་གི་སྤྱོད་ཡུལ་ལམ་མཛད་
པ་ཐམས་ཅད་ལ་སྒྱུ་མ་ལྟ་བུའི་ཏིང་ངེ་འཛིན་གྱི་སྟོབས་ཀྱིས་འཇུག་པར་སྨོན་པའོ། །བདུན་
ལ120



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
པ་སངས་རྒྱས་ཀྱི་ཞིང་མངོན་པར་བསྒྲུབ་པར་སྨོན་པ་ནི། གང་ཡང་དུས་གསུམ་དག་གི་
ཞེས་སོགས་ཚིག་རྐང་བཞིས་སྟོན་ལ། འདིས་ནི་རང་གི་སངས་རྒྱས་ཀྱི་ཞིང་མངོན་པར་
བསྒྲུབ་པར་སྨོན་པས་ཞིང་དག་པའི་སྦྱོར་བ་ཐོབ་པའི་དུས་ཀྱིས་ཡོན་ཏན་ཁྱད་པར་ཅན་
ཡིན་ནོ། །བརྒྱད་པ་དེ་བཞིན་གཤེགས་པའི་ཐད་དུ་འགྲོ་བར་སྨོན་པ་ནི།
གང་ཡང་མ་བྱོན་འཇིག་རྟེན་ཞེས་སོགས་ཚིགས་རྐང་བཞིས་སྟོན་ལ། བསྐལ་པ་ཕྱི་
མའི་མཐར་ཐུག་པའི་སངས་རྒྱས་ཐམས་ཅད་ཀྱིས་མངོན་པར་བྱང་ཆུབ་པ་དང་ཆོས་འཁོར་
བསྐོར་བ་དང་། མྱ་ངན་ལས་འདའ་བའི་ཚུལ་སྟོན་པ་གསུམ་གྱིས་མཚོན་ནས་མཛད་པ་
བཅུ་གཉིས་གང་སྟོན་པ་ཐམས་ཅད་ཀྱི་དྲུང་དུ་རང་གི་ལུས་རྒྱ་མཚོ་ལྟ་བུར་སྤྲུལ་ནས་མཆོད་
པ་སོགས་བསྙེན་བསྐུར་བྱེད་པར་སྨོན་པའོ། །བཅུ་གཉིས་པ་སྟོབས་ནི། ཀུན་ཏུ་མྱུར་བའི་
ཞེས་སོགས་ཚིགས་བཅད་གཉིས་ཀྱིས་སྟོན་ཏེ། ཤེས་རབ་དང་ཐབས་དང་ཏིང་ངེ་འཛིན་གྱི་
སྟོབས་སོ་སོར་བགྲང་བས་བཅུའོ། །བཅུ་གསུམ་པ་གཉེན་པོ་སྒྲུབ་པ་ནི། ལས་ཀྱི་སྟོབས་
རྣམས་ཞེས་སོགས་ཚིགས་བཅད་གཅིག་གིས་སྟོན་ལ། ལས་དང་ཉོན་མོངས་པ་བདུད་ཀྱི་
སྟོབས་གསུམ་གཉེན་པོས་རྩ་བ་ནས་འཇོམ་པར་སྨོན་པའོ། །
བཅུ་བཞི་པ་བྱང་ཆུབ་སེམས་དཔའི་ལས་ནི། ཞིང་ཁམས་རྒྱ་མཚོ་ཞེས་སོགས་
ཚིགས་བཅད་གཅིག་གིས་སྟོན་ལ། སངས་རྒྱས་ཀྱི་ཆོས་སྒྲུབ་པའི་དགེ་བའི་རྩ་བའི་ནུས་པ་
རྫོགས་པ་དང་། སེམས་ཅན་ཐམས་ཅད་སྨིན་པར་བྱ་བའི་ནུས་པ་རྫོགས་པ་དང་། སངས་
རྒྱས་ཀྱི་ཞིང་སྦྱང་བའི་ནུས་པ་རྫོགས་པའི་ཆེད་དུ་རྒྱ་མཚོ་ལྟ་བུའི་གནས་བརྒྱད་ལ་སློབ་པར་
སྨོན་པའོ། །བཅོ་ལྔ་པ་རྗེས་སུ་སློབ་པ་ལ་གཉིས་ལས། དེ་བཞིན་གཤེགས་པའི་སློབ་པ་ནི།
གང་ཡང་དུས་གསུམ་གཤེགས་པའི་ཞེས་སོགས་ཚིགས་བཅད་གཅིག་གིས་སྟོན་ལ།
གཉིས་པ་བྱང་ཆུབ་སེམས་དཔའི་རྗེས་སུ་སློབ་པ་ནི། རྒྱལ་བ་ཀུན་གྱི་སྲས་ཀྱིས་ཞེས་
ལ121ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སོགས་ཚིགས་བཅད་གསུམ་གྱིས་སྟོན་ལ། ཐབས་དང་ཤེས་རབ་ཁྱད་པར་ཅན་གྱིས་ཕ་
རོལ་ཏུ་ཕྱིན་པ་ཀུན་ཏུ་བཟང་པོ་དང་འཇམ་དཔལ་དབྱངས་གཉིས་དང་མཚུངས་པར་སློབ་
པའི་སྒོ་ནས་སྤྱོད་པ་རྫོགས་པར་སྨོན་པའོ། །བཅུ་དྲུག་པ་དེ་རྣམས་ཀྱི་བསྡུ་བ་ནི། སྤྱོད་པ་
དག་ནི་ཚད་ཡོད་ཅེས་སོགས་ཚིགས་བཅད་གཅིག་གིས་སྟོན། དེ་ལྟར་རྣམ་པ་བཅུ་དྲུག་པོ་
བསྟན་ཟིན་ནས།
རྩ་བའི་ས་བཅད་དགུ་པ་མཐར་ཐུག་པ་ནི། ནམ་མཁའི་མཐར་ཐུག་གྱུར་པ་ཞེས་
སོགས་ཚིགས་བཅད་གཅིག་གིས་སྟོན་ལ། སྨོན་ལམ་གྱི་འབྲས་བུ་མཐར་ཐུག་པ་ནི།
སངས་རྒྱས་ཀྱི་གོ་འཕང་བརྙེས་ནས་ནམ་མཁའ་ཇི་སྲིད་གནས་ཀྱི་བར་དུ་སེམས་ཅན་གྱི་
དོན་མཛད་པ་ཉིད་ཡིན་པར་བསྟན་ཏོ། །
བཅུ་པ་སྨོན་ལམ་གྱི་ཕན་ཡོན་ལ་གཉིས། མཐོང་བའི་ཆོས་ཀྱི་ཕན་ཡོན་དང་། ཚེ་
རབས་ཕྱི་མ་རྣམས་ཀྱི་ཕན་ཡོན་ནོ། །དང་པོ་ལ་བཞི་ལས། དང་པོ་བསོད་ནམས་ཁྱད་པར་
ཅན་ཡོངས་སུ་འཛིན་པ་ནི། གང་ཡང་ཕྱོགས་བཅུའི་ཞིང་རྣམས་ཞེས་སོགས་ཚིགས་བཅད་
གཉིས་ཀྱིས་སྟོན། གཉིས་པ་ངན་སོང་དང་སྡིག་གྲོངས་སྤངས་ཏེ་དེ་བཞིན་གཤེགས་པའི་
ཞལ་མཐོང་བ་ནི། གང་གི་བཟང་སྤྱོད་སྨོན་ལམ་ཞེས་སོགས་ཚིགས་བཅད་གཅིག་གིས་
སྟོན། གསུམ་པ་རྙེད་པ་ལེགས་པར་རྙེད་ཅིང་བྱང་ཆུབ་སེམས་དཔའ་རྣམས་དང་སྐལ་པ་
མཉམ་པར་འཐོབ་པ་ནི། དེ་དག་རྙེད་པ་སོགས་ཚིགས་བཅད་གཅིག་གིས་སྟོན། བཞི་པ་ནི་
མཚམས་མེད་པ་ལྔའི་ལས་ཀྱི་སྒྲིབ་པ་མ་ལུས་པ་དག་པར་འགྱུར་བ་ནི། མཚམས་མེད་ལྔ་
པོ་སོགས་ཚིགས་བཅད་གཅིག་གིས་སྟོན།
གཉིས་པ་ཚེ་རབས་ཕྱི་མ་རྣམས་ཀྱི་ཕན་ཡོན་གཉིས། རྒྱུའི་བསྡུས་པ་དང་། འབྲས་
བུའི་བསྡུས་པའོ། །དང་པོ་ནི། ཡེ་ཤེས་དང་ནི་གཟུགས་མཚན་སོགས་ཚིགས་བཅད་གཅིག་
༤122ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
གིས་སྟོན་ལ། གཉིས་པ་འབྲས་བུའི་བསྡུས་པ་ནི་བྱང་ཆུབ་ཤིང་དབང་དྲུང་དུ་ཞེས་སོགས་
ཚིགས་བཅད་གཅིག་གིས་སྟོན་ཏེ། གང་ཡང་བཟང་པོ་སྤྱོད་པའི་སྨོན་ལམ་འདི། ཞེས་
སོགས་མན་ཆད་ཚིགས་བཅད་བདུན། རྩ་བའི་ས་བཅད་བཅུས་བསྡུས་པར་མ་བཤད་ཀྱང་
རང་རང་གི་ཐད་དུ་བསྡུས་དོན་གསུངས་པ་ལ་ཕན་ཡོན་མདོར་བསྡུས་ཏེ་འཇིག་རྟེན་ལས་
འདས་མ་འདས་ཀྱི་ཕུན་ཚོགས་ཐམས་ཅད་འཐོབ་པ་ནི། གང་ཡང་བཟང་པོ་སྤྱོད་པའི་ཞེས་
སོགས་ཚིགས་བཅད་གཅིག་གིས་སྟོན་ཏེ། བཟང་པོ་སྤྱོད་པའི་སྨོན་ལམ་བཏབ་པའི་དགེ་
བའི་རྩ་བ་ཡོངས་སུ་བཟུང་བ་ལ་གཉིས་ལས། བྱང་ཆུབ་སེམས་དཔའི་རྗེས་སུ་ཡོངས་སུ་
བསྔོ་བ་ནི། འཇམ་དཔལ་དཔའ་བོས་སོགས་ཚིགས་བཅད་གཅིག་གིས་སྟོན། དེ་བཞིན་
གཤེགས་པའི་རྗེས་སུ་བསྔོ་བ་ནི། དུས་གསུམ་གཤེགས་པའི་རྒྱལ་བ་ཞེས་སོགས་ཚིགས་
བཅད་གཅིག་གིས་སྟོན། སྒྲིབ་པ་སྤངས་ཤིང་དག་པའི་ལུས་རྟེན་བཟང་པོ་བཟུང་བ་ནི།
བདག་ནི་འཆི་བའི་ཞེས་སོགས་ཚིགས་བཅད་གཉིས་ཀྱིས་སྟོན། ལུང་བསྟན་འཐོབ་
པ་དང་སེམས་ཅན་གྱི་དོན་བསྒྲུབ་པ་ནི། རྒྱལ་བའི་དཀྱིལ་འཁོར་ཞེས་སོགས་ཚིགས་
བཅད་གཉིས་ཀྱིས་སྟོན་པར་བཤད་ལ། བཟང་པོ་སྤྱོད་པའི་སྨོན་ལམ་ཞེས་སོགས་ཚིགས་
བཅད་གསུམ་ལ་བཤད་པ་མ་བྱུང་ངོ༌། །
འདི་དང་ཀླུ་སྒྲུབ་ཀྱིས་མཛད་པར་གྲགས་པའི་འགྲེལ་བ་གཉིས་བསྡུས་དོན་གཅིག་
པར་བཞེད། སློབ་དཔོན་ཤཱཀྱ་བཤེས་གཉེན་གྱི་འགྲེལ་བ་བསྡུས་དོན་མཛད་པ་ནི། སྨོན་
ལམ་གྱི་ཐབས་དང་། མོས་པས་སྤྱོད་པའི་ས་ཡི་སྨོན་ལམ་དང་། འབྲས་བུ་དང་སྨོན་ལམ་
གྱི་ཕན་ཡོན་དང་། སྨོན་ལམ་གྱི་གཞུང་འདོན་པ་ཙམ་གྱིས་ཕན་ཡོན་ཏེ་དྲུག་ཏུ་བཤད་པ་ལ་
དེའི་དང་པོ་ཐབས་ནི། ཇི་སྙེད་སུ་དག་ཅེས་པ་ནས་བསྔོ་ཞེས་པའི་བར་གྱིས་ཡན་ལག་
བདུན་པའི་ཚིགས་བཅད་བཅུ་གཉིས་པོ་དེའི་འཇུག་ཐོབ་ཏུ། རྒྱལ་བ་ཀུན་གྱི་རྗེས་སུ་སློབ་
ལ123



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གྱུར་ཏེ། །བཟང་པོ་སྤྱོད་པ་རབ་ཏུ་སྟོན་པར་བགྱིད། །ཡེ་ཤེས་སྤྱོད་པ་རྣམ་པར་དག་བྱེད་
ཅིང་། །བྱང་ཆུབ་སྤྱོད་པ་ཡོངས་སུ་རྫོགས་བྱེད་ཤོག །ཅེས་པའི་ཚིགས་བཅད་འདི་བཏོན་
པས་སྨོན་ལམ་ཐམས་ཅད་དོན་བསྡུ་བར་བཤད་དོ། །དེ་ནས། འདས་པའི་སངས་རྒྱས་
རྣམས་དང་ཞེས་པ་ནས། ཡོན་ཏན་ཀུན་གྱི་མི་ཟད་མཛོད་དུ་གྱུར། །ཞེས་པའི་བར་གྱི་
ཚིགས་བཅད་བཅོ་ལྔས་མོས་པས་སྤྱོད་པའི་སྨོན་ལམ་བསྟན་པར་བཤད་ལ། རྡུལ་གཅིག་
སྟེང་ན་རྡུལ་སྙེད་ཅེས་པ་ནས། བདག་གི་སྨོན་ལམ་མཐའ་ཡང་དེ་ཙམ་མོ། །ཞེས་པའི་བར་
གྱི་ཚིགས་བཅད་བཅུ་དགུས་ལྷག་བསམ་དག་པའི་སྨོན་ལམ་དང་འབྲས་བུ་བསྟན་པར་
བཤད་ལ། དེ་ཡང་ས་དང་པོ་རབ་ཏུ་དགའ་བ་ནས། བཅུ་གཅིག་པ་ཀུན་ཏུ་འོད་ཀྱི་བར་ལ་
སྦྱར་རོ། །གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །ཞེས་པ་ནས་བྱང་ཆུབ་མཆོག་ལ་
སོལ་ཉི་མ་བྱེད་ཅིག ། ཅེས་པའི་བར་གྱི་ཚིགས་བཅད་ཀྱིས་སྨོན་ལམ་ཕན་ཡོན་བསྟན་ཏོ། །
འཇམ་དཔལ་དཔའ་བོས་ཇི་ལྟར་མཁྱེན་པ་དང༌། །ཞེས་སོགས་ཚིགས་བཅད་དྲུག་གིས་ནི་
སྨོན་ལམ་གྱིས་གཞུང་འདོན་པ་ཙམ་གྱིས་དགེ་རྩ་བསྔོ་བ་ཡིན་པར་བཤད་དོ། །བཟང་པོ་
སྤྱོད་པའི་སྨོན་ལམ་བཏབ་པ་ཡི། །ཞེས་སོགས་ཚིགས་བཅད་གཉིས་ཀྱིས་བསྟན་པར་
བཤད་དོ། །དེ་དག་གི་བར་གྱི་ནང་གསེས་ཀྱི་བསྡུས་དོན་རྣམས་ནི་འགྲེལ་བ་སྔ་མ་གཉིས་
དང་ཕལ་ཆེར་འདྲ་པར་བཤད་དོ། །
བོད་གངས་ཅན་གྱི་ལྗོངས་འདིར་འགྲེལ་བྱེད་འགའ་ཞིག་བྱུང་བ་ལ། ཇོ་ནང་ཏཱ་ར་ན་
ཐས་ས་མཐོན་པོ་འབའ་ཞིག་ལ་སྦྱར་ཏེ། བཤད་པ་ཚིག་དོན་ཟབ་ཅིང་རྒྱ་ཆེ་བའི་བདག་
ཉིད་དུ་ཤེས་པར་བྱ་བ་ཁོ་ན་ཡིན་ལ།
ལྕང་སྐྱ་རོལ་རྡོར་གྱིས་བསྡུས་དོན་བཤད་པ་ལ། སྨོན་ལམ་འགྲུབ་པའི་རྒྱུ་བསགས་
སྦྱངས་བྱ་བའི་ཉམས་ལེན་གྱི་རིམ་པ་དང༌། བྱང་ཆུབ་སེམས་དཔའི་སྨོན་ལམ་གྱི་རིམ་པ་
11ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
ཉམས་སུ་ལེན་པ་ལ་དངོས་དང་། སྨོན་ལམ་ཡིན་ལ་བྱས་པའི་ཕན་ཡོན་དང་
། གཞུང་
བཏོན་པ་སོགས་ཀྱིས་ཕན་ཡོན་ཏེ་བཞི། དང་པོ་ཕྱག་འཚལ་བ་སོགས་ཡན་ལག་བདུན་
ལས། དང་པོ་ལ་སྒོ་གསུམ་བསྡོམས་པའི་ཕྱག་དང་། ལུས་ཀྱི་ཕྱག་དང་། ཡིད་ཀྱི་ཕྱག་དང་།
ངག་གི་ཕྱག་གོ །དང་པོ་ནི། ཇི་སྙེད་སུ་དག་སོགས། གཉིས་པ་ནི། བཟང་པོ་སྤྱོད་པའི་
སོགས། གསུམ་པ་ནི། རྡུལ་གཅིག་སྟེང་ན་སོགས། བཞི་པ་ནི། དེ་དག་བསྔགས་པ་སོགས་
ཀྱིས་སྟོན་ཏེ། གཉིས་པ་ལ་མཆོད་པ་ལ་བླ་ན་ཡོད་པ་དང་། མེད་པའི་མཆོད་པ་གཉིས།
དང་པོ་ནི། མེ་ཏོག་དམ་པ་སོགས་ཤོ་ལོ་ཀ་གཉིས་ཀྱིས་བསྟན། གཉིས་པ་ནི། མཆོད་པ་
གང་རྣམས་སོགས་ཚིགས་བཅད་གཅིག་གིས་བསྟན། གསུམ་པ་སྡིག་པ་བཤགས་པའི་
ཡན་ལག་ནི། འདོད་ཆགས་ཞེ་སྡང་སོགས་ཚིགས་བཅད་གཅིག་གིས་བསྟན། བཞི་པ་རྗེས་
སུ་ཡི་རང་བའི་ཡན་ལག་ནི། ཕྱོགས་བཅུའི་རྒྱལ་བ་སོགས་ཚིགས་བཅད་གཅིག་གིས་
བསྟན། ལྔ་པ་ཆོས་འཁོར་བསྐོར་བར་བསྐུལ་བ་ནི། གང་རྣམས་ཕྱོགས་བཅུའི་སོགས་
བློཀས་བསྟན། དྲུག་པ་མྱ་ངན་ལས་མི་འདའ་བར་གསོལ་བ་འདེབས་པ་ནི། མྱ་ངན་འདའ་
སྟོན་སོགས་ཚིགས་བཅད་གཅིག་གིས་བསྟན་བདུན་པ་བསྔོ་བའི་ཡན་ལག་ནི། ཕྱག་
འཚལ་བ་དང་ཞེས་སོགས་ཚིགས་བཅད་གཅིག་གིས་བསྟན།
དོན་གཉིས་པ་བྱང་ཆུབ་སེམས་དཔའི་སྨོན་ལམ་གྱི་རིམ་པ་ཉམས་སུ་ལེན་པ་ལ་
གསུམ། མོས་པས་སྤྱོད་པའི་ས་ཡི་སྨོན་ལམ་གྱི་རིམ་པ་ཉམས་སུ་ལེན་པ་དང་། བྱང་
སེམས་འཕགས་པའི་ས་ཡི་སྨོན་ལམ་གྱི་རིམ་པ་ཉམས་སུ་ལེན་པ་དང་། སྨོན་ལམ་གྱི་
འབྲས་བུ་འགྲུབ་པའི་ཚད་དོ། །དང་པོ་ལ་ཡང་རྣམ་པ་བཅུ་ལས། དང་པོ་བསམ་པ་རྣམ་
པར་དག་པ་སྦྱོང་བ་ལ་ཡང་གསུམ་ལས། དང་པོ་སངས་རྒྱས་མཆོད་ཅིང་དགོངས་པ་ཡོངས་
སུ་རྫོགས་པར་སྨོན་པ་ནི། འདས་པའི་སངས་རྒྱས་སོགས་ཚིགས་བཅད་གཅིག་གིས་སྟོན།
ལ125ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཉིས་པ་སངས་རྒྱས་ཀྱི་ཞིང་ཡོངས་སུ་སྦྱོང་བའི་བསམ་པ་ནི། ཕྱོགས་བཅུ་ག་ལའི་ཞིང་
རྣམས་སོགས་ཚིགས་བཅད་གཅིག་གིས་བསྟན། གསུམ་པ་སེམས་ཅན་ཐམས་ཅད་བདེ་
བའི་ལྷག་པའི་བསམ་པ་སྦྱོང་བ་ནི། ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །
ཞེས་སོགས་ཚིགས་བཅད་གཅིག་གིས་བསྟན། འདི་ཡན་ཆད་བྱམས་པ་དང་སྙིང་རྗེའི་
དམིགས་རྣམས་སྦྱོང་བ་དང་། གཞན་དོན་དོན་གཉེར་གྱི་བསམ་པ་སྦྱོང་ཚུལ་ཡིན་ནོ། །
གཉིས་པ་བྱང་ཆུབ་ཀྱི་སེམས་མི་བརྗེད་པའི་སྨོན་ལམ་ལྔ་ལས། དང་པོ་སྐྱེ་བ་དྲན་
ཅིང་རབ་ཏུ་འབྱུང་བར་སྨོན་པ་ནི། བྱང་ཆུབ་སྤྱོད་པ་དག་ནི་བདག་སྤྱོད་ཅིང་། ཞེས་སོགས་
ཚིགས་བཅད་གཅིག་གིས་སྟོན། གཉིས་པ་ཚུལ་ཁྲིམས་མི་ཉམས་པར་སྨོན་པ་ནི། རྒྱལ་བ་
ཀུན་གྱི་རྗེས་སུ་སོགས་ཚིགས་སུ་བཅད་པ་གཅིག་གིས་སྟོན། གསུམ་པ་སོ་སོའི་སྐད་ཀྱིས་
ཆོས་སྟོན་པར་སྨོན་པ་ནི། ལྷ་ཡི་སྐད་དང་ཀླུ་དང་སོགས་ཚིགས་རྐང་བཞིས་སྟོན། བཞི་པ་
རྒྱུད་འཇམ་ཞིང་ཕྱིན་དྲུག་ལ་བརྩོན་པར་སྨོན་པ་ནི། དེས་ཤིང་ཕ་རོལ་ཕྱིན་ལ་ཞེས་སོགས་
ཚིག་སྐང་གཉིས་ཀྱིས་སྟོན། འདི་ཡན་རྣམ་པ་བཞིས་སྐྱེ་བ་ཀུན་ཏུ་བྱང་ཆུབ་ཀྱི་སེམས་མི་
བརྗེད་པའི་རྒྱུ་བསྟན་པའོ། །
ལྔ་པ་སྡིག་སྒྲིབ་སྤོངས་བར་སྨོན་པ་ནི། སྡིག་པ་གང་རྣམས་ཞེས་སོགས་ཚིག་རྐང་
གཉིས་ཀྱིས་སྟོན། གསུམ་པ་ལ་མ་གུས་པའི་སྦྱོར་བ་ནི། ལས་དང་ཉོན་མོངས་ཞེས་སོགས་
ཚིགས་བཅད་གཅིག་གིས་སྟོན། བཞི་པ་སེམས་ཅན་ཡོངས་ལ་ཕན་འདོགས་པ་ནི་ཞིང་གི་
ཁྱོན་དང་ཞེས་སོགས་ཚིགས་བཅད་གཅིག་གིས་སྟོན། འདི་མོས་པས་སྤྱོད་པའི་སྐབས་ཡིན་
པས་ས་ཐོབ་པའི་བྱང་ཆུབ་སེམས་དཔའི་རྣམས་ཀྱིས་སྐྱེ་བ་ལ་དབང་ཐོབ་པའི་སྒོ་ནས་
འཇིག་རྟེན་དུ་སྲིད་པ་སྣ་ཚོགས་སྟོན་པ་དང་མི་འདྲའོ། །
ལྔ་པ་གོ་ཆ་བགོ་བ་ནི། བྱང་ཆུབ་སྤྱོད་པ་ཞེས་སོགས་ཚིགས་བཅད་གཅིག་གིས་སྟོན།
ལ126



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
དྲུག་པ་སྐལ་མཉམ་གྱི་བྱང་ཆུབ་སེམས་དཔའ་དང་འཕྲད་པར་སྟོན་པ་ནི། བདག་གི་སྤྱོད་
དང་ཞེས་སོགས་ཚིགས་བཅད་གཅིག་གིས་སྟོན། བདུན་པ་དགེ་བའི་བཤེན་གཉེན་མཉེས་
པར་བྱེད་པར་སྨོན་པ་ནི། བདག་ལ་ཕན་པར་འདོད་པའི་ཞེས་སོགས་ཚིགས་བཅད་གཅིག་
གིས་སྟོན། བརྒྱད་པ་དེ་བཞིན་གཤེགས་པ་མངོན་དུ་འགྱུར་བར་སྨོན་པ་ནི། སངས་རྒྱས་
སྲས་ཀྱིས་བསྐོར་བའི་ཞེས་སོགས་ཚིགས་བཅད་གཅིག་གིས་སྟོན། དགུ་པ་དམ་པའི་ཆོས་
ཡོངས་སུ་འཛིན་པར་སྨོན་པ་ནི། རྒྱལ་བ་རྣམས་ཀྱི་དམ་པའི་ཆོས་ཞེས་སོགས་ཚིགས་
བཅད་གཅིག་གིས་སྟོན། བཅུ་པ་མི་ཟད་པའི་མཛོད་ཐོབ་པར་སྨོན་པ་ནི། སྲིད་པ་ཐམས་
ཅད་དུ་ཡང་ཞེས་སོགས་ཚིགས་བཅད་གཅིག་གིས་སྟོན། འདས་པའི་སངས་རྒྱས་ཞེས་
སོགས་ནས་འདིའི་བར་གྱི་གཞུང་རྣམས་ཤཱཀྱ་བཤེས་གཉེན་གྱིས་ཆོས་སྤྱོད་ཀྱི་ཕར་ཕྱིན་
བཅུའི་ཉམས་ལེན་དང་སྦྱར་ནས་བཤད་ལ་མངོན་རྟོགས་རྒྱན་ལས་སངས་རྒྱས་སོགས་
དམིགས་པ་དང་། དད་པ་དང་ཞེས་སོགས་ཐེག་པ་ཆེན་པོའི་ཚོགས་ལམ་ཁྱད་པར་ཅན་གྱི་
ལམ་ལྔར་བསྡུས་ནས་གསུངས་པ་ཡང་འདི་དག་ཏུ་འདུ་ཞིང་། འཕགས་པ་ཀླུ་སྒྲུབ་ཡབ་
སྲས་ཀྱིས་སྙིང་རྗེ་ཆེན་པོ་དང་། བྱང་ཆུབ་ཀྱི་སེམས་དང་། དེ་ཁོ་ན་ཉིད་རྟོགས་པའི་ཡེ་ཤེས་
ཏེ་ཆོས་སྤྱོད་ཀྱི་སའི་ཉམས་ལེན་གསུམ་གསུངས་པ་དང་། འཕགས་པ་ཐོགས་མེད་ཀྱི་བྱང་
ས་ལས། དད་པ་དང་། སྙིང་རྗེ་དང་། བྱམས་པ་དང་། གཏོང་བ་དང༌། མི་སྐྱོ་བ་དང་།
བསྟན་བཅོས་ཤེས་པ་དང་། འཇིག་རྟེན་ཤེས་པ་དང་། ངོ་ཚ་ཤེས་པ་དང་། ཁྲེལ་ཡོད་པ་
དང་། བདེན་པའི་སྟོབས་དང་། དེ་བཞིན་གཤེགས་པ་ལ་མཆོད་པ་དང་རིམ་གྲོ་བྱེད་པ་སྟེ་
མོས་པས་སྤྱོད་པའི་ས་ཡོངས་སུ་སྦྱོང་བ་རྣམས་པ་བཅུ་གསུངས་པ་རྣམས་ཀྱང་གོང་གི་དེ་
དག་ཏུ་འདུ་བར་བཤད་ལ། རྒྱལ་ཚབ་བྱམས་པས་ཚོགས་སྦྱོར་གྱི་གནས་སྐབས་སུ་སྐྱེས་བུ་
འབྲིང་དང་ཐུན་མོང་པའི་ལམ་གྱི་རིམ་པ་རྣམས་ཀྱང་ཡང་དང་ཡང་དུ་གོམ་པར་བྱེད་དགོས་
127



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པར་གསུངས་པ་ཡང་སྙིང་རྗེ་ཆེན་པོ་བསྒོམ་ཚུལ་དང༌། འཁོར་བའི་སྐྱོན་གསུམ་གྱིས་མ་
གོས་པར་བྱེད་ཚུལ་ཚོགས་ཀྱི་སྐབས་སུ་སྟོན་པ་ཡིན་ནོ། །
གཉིས་པ་བྱང་ཆུབ་སེམས་དཔའ་འཕགས་པའི་ས་ཡི་སྨོན་ལམ་གྱི་རིམ་པ་ཉམས་སུ་
ལེན་པ་ལ་དྲུག་ལས། དང་པོ་བྱང་ཆུབ་སེམས་དཔའི་རྣམ་ཐར་ལ་འཇུག་པ་ལ་བརྒྱད་ལས།
དང་པོ་ལ་གཉིས། རྡུལ་གཅིག་སྟེང་དུ་ཕྱོགས་བཅུའི་རྡུལ་རྙེད་ཀྱི་དག་པའི་སྣོད་བཅུད་ཀྱི་
ཞིང་ཁམས་སུ་བཞུགས་པ་ལ་བལྟ་བར་སྨོན་པ་ནི། རྡུལ་གཅིག་སྟེང་ན་སོགས་ཚིགས་
བཅད་གཅིག་གིས་སྟོན། གཉིས་པ་དེ་བཞིན་དུ་ཕྱོགས་བཅུའི་ཞིང་ཁམས་ཐམས་ཅད་དུ་དེ་
ལྟར་བལྟ་བར་སྨོན་པ་ནི། དེ་ལྟར་མ་ལུས་པ་ཞེས་སོགས་ཚིགས་རྐང་བཞིས་སྟོན། ཚིགས་
བཅད་འདི་གཉིས་ཀྱི་སྐབས་སུ་བསྟན་པའི་དག་པའི་ཞིང་དང་བལྟ་ཚུལ། གོང་གི་སངས་
རྒྱས་སྲས་ཀྱིས་བསྐོར་བའི་ཞེས་སོགས་སྐབས་དང་ཁྱད་པར་ཆེ་སྟེ། གོང་གི་བྱང་སེམས་སོ་
སྐྱེས་མཆོག་གི་སྤྲུལ་སྐུའི་ཞིང་ལ་བལྟ་བ་དང་། འདི་ནི་བྱང་སེམས་འཕགས་པས་ལོངས་
སྐུའི་ཞིང་བཀོད་ལ་བལྟ་ཚུལ་ཡིན་པས་སོ། །གསུམ་པ་སངས་རྒྱས་ཀྱི་གསུང་ལ་འཇུག་པ་
ནི། གསུང་གཅིག་ཡན་ལག་སོགས་ཚིགས་བཅད་གཅིག་གིས་སྟོན། བཞི་པ་དེ་བཞིན་
གཤེགས་པ་ཆོས་ཀྱི་འཁོར་ལོ་བསྐོར་བ་ལ་འཇུག་པ་ལ། དུས་གསུམ་གཤེགས་པའི་
ཚིགས་བཅད་གཅིག་གིས་སྟོན། ལྔ་པ་བསྐལ་པའི་བར་དུ་འཇུག་པ་ལ་འཇུག་པ་ནི། མ་
འོངས་བསྐལ་པ་ཞེས་སོགས་ཚིགས་རྐང་བཞིས་སྟོན། དྲུག་པ་དེ་བཞིན་གཤེགས་པ་བལྟ་
བ་དང་། དེའི་སྤྱོད་ཡུལ་ལ་འཇུག་པ་ནི། དུས་གསུམ་གཤེགས་པ་མི་ཡི་སེངྒེ་སོགས་ཚིགས་
བཅད་གཅིག་གིས་སྟོན། བདུན་པ་སངས་རྒྱས་ཀྱི་ཞིང་མངོན་པར་སྒྲུབ་པ་ནི། གང་ཡང་
དུས་གསུམ་དག་གི་སོགས་ཚིགས་རྐང་བཞིས་སྟོན།
བརྒྱད་པ་དེ་བཞིན་གཤེགས་པའི་ཐམས་ཅད་ཀྱི་ཐད་དུ་འགྲོ་བ་ལ་སྟོན་པ་ནི། གོང་
ལ128ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
ཡང་མ་བྱོན་འཇིག་རྟེན་སྒྲོན་མ་ཞེས་སོགས་ཚིགས་རྐང་བཞིན་སྟོན། གཉིས་པ་བྱང་ཆུབ་
སེམས་དཔའི་སྟོབས་བཅུ་སྒྲུབ་པའི་སྨོན་ལམ་ནི། ཀུན་ཏུ་མྱུར་བའི་ཞེས་སོགས་ཚིགས་
བཅད་གཉིས་ཀྱིས་སྟོན། གསུམ་པ་གཉེན་པོ་སྒྲུབ་པ་ནི། ལས་ཀྱི་སྟོབས་རྣམས་ཞེས་
སོགས་ཚིགས་བཅད་གཅིག་གིས་སྟོན། བཞི་པ་བྱང་ཆུབ་སེམས་དཔའི་ལས་ནི། ཞིང་
ཁམས་རྒྱ་མཚོ་སོགས་ཚིགས་རྐང་བརྒྱད་ཀྱིས་སྟོན། ལྔ་པ་རྗེས་སུ་སློབ་པ་ལ་གཉིས་ལས།
དེ་བཞིན་གཤེགས་པའི་རྗེས་སུ་སློབ་པ་ནི། གང་ཡང་དུས་གསུམ་གཤེགས་པའི་སོགས་
ཚིགས་བཅད་གཅིགས་གིས་སྟོན། གཉིས་པ་བྱང་ཆུབ་སེམས་དཔའི་རྗེས་སུ་སློབ་པ་ནི།
རྒྱལ་བ་ཀུན་གྱི་སྲས་ཀྱི་སོགས་ཚིགས་བཅད་གསུམ་གྱིས་སྟོན། དྲུག་པ་དེ་རྣམས་ཀྱི་དོན་
བསྡུ་བ་ནི། སྤྱོད་པ་དག་ནི་ཚད་ཡོད་མ་གྱུར་ཅིག་སོགས་ཚིག་རྐང་བཞིས་སྟོན།
གསུམ་པ་སྨོན་ལམ་གྱིས་འབྲས་བུ་གྲུབ་པའི་ཚད་ནི། ནམ་མཁའི་མཐར་ཐུག་གྱུར་
པ་ཞེས་སོགས་ཚིགས་བཅད་གཅིག་གིས་སྟོན། འདི་ཡན་ཆད་ཀྱིས་སྨོན་ལམ་གྱི་དངོས་
གཞི་རྫོ་གས་པ་ཡིན་ལ། མགོན་པོ་ཞི་བ་ལྷས། བྱང་ཆུབ་སེམས་དཔའི་སྨོན་ལམ་ཆེན་པོ་
འབུམ་ཕྲག་གྲངས་མེད་པ་བཅུ་མདོ་ལས་འབྱུང་བ་རྣམས་བཟང་པོ་སྤྱོད་པའི་སྨོན་ལམ་
འདིར་འདུ་བར་གསུངས་པའི་སྨོན་ལམ་ཆེན་པོ་བཅུ་ནི། སངས་རྒྱས་ཐམས་ཅད་ལ་མཆོད་
པ་ཐམས་ཅད་ཀྱི་མཆོད་པར་སྨོན་པ་དང་། དམ་པའི་ཆོས་ཐམས་ཅད་ཡོངས་སུ་བཟུང་ཞིང་
བསྲུང་བར་སྨོན་པ་དང་། ཕྱོགས་བཅུའི་སངས་རྒྱས་རྣམས་མཛད་པ་ངོ་མཚར་ཅན་མཛད་
པ་ཐམས་ཅད་ཀྱི་དྲུང་དུ་ཐོགས་པ་མེད་པའི་ལུས་ཀྱིས་བདག་འགྲོ་ཞིང་བྱ་བ་ཁྱད་པར་ཅན་
བྱེད་པར་སྨོན་པ་དང་། རྟག་ཏུ་བྱང་ཆུབ་སེམས་དཔའི་སྤྱོད་པ་ཐམས་ཅད་སྤྱོད་པར་སྨོན་པ་
དང་། བདག་གི་སེམས་ཅན་ཐམས་ཅད་ཡོངས་སུ་སྨིན་པར་བྱེད་པ་སྨོན་པ་དང༌། འཚང་རྒྱ་
བར་འགྱུར་བའི་འཇིག་རྟེན་གྱི་ཁམས་མཐའ་ཡས་པ་བསྒྲུབ་པར་སྨོན་པ་དང༌། མངོན་པར
༤ 1 བྱིག་



}7)
ཐར་ལམ་གསལ་
གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བསྒྲུབ་པའི་ཞིང་ཁམས་རྣམས་ཀྱང་མཐའ་ཡས་པ་བསམ་གྱིས་མི་ཁྱབ་པའི་སྤྱོད་ཡུལ་ཅན་
ལས་བྱང་ཆུབ་སེམས་དཔའ་མཆོག་གི་གང་བ་སོགས་དག་པ་རབ་འབྱམས་འབའ་ཞིག་ཏུ་
སྦྱོང་བར་སྨོན་པ་དང་། བྱང་ཆུབ་སེམས་དཔའ་ཐམས་ཅད་དང་བདག་ཉིད་བསམ་
བསམ་སྦྱོར་
གཅིག་པར་སྨོན་པ་དང༌། སྤྱོད་པ་དང་ཉམས་ལེན་ཐམས་ཅད་དོན་གྱི་མཆོག་ཁོ་ན་མཐའ་
ཡས་པ་འགྲུབ་པར་སྨོན་པ་དང་། ནམ་མཁའི་མཐའ་གཏུག་པ་ཐམས་ཅད་དུ་མཛད་པ་
མཐའ་ཡས་པ་སྟོན་པའི་ཚུལ་གྱིས་མངོན་པར་རྫོགས་པར་འཚང་རྒྱ་བར་སྨོན་པ་ནི་བཅུ་
ཡིན་ཏེ། དེའི་དང་པོ་ནི། འདས་པའི་སངས་རྒྱས་ཞེས་སོགས་ཚིགས་བཅད་གཅིག་དང་།
སངས་རྒྱས་རྒྱ་མཚོ་རབ་ཏུ་མཆོད་བྱེད་ཅིང༌། །ཞེས་པ་ལྟ་བུ་དང་། གཉིས་པ་ནི། རྒྱལ་བ་
རྣམས་ཀྱི་དམ་པའི་ཆོས་འཛིན་ཞེས་སོགས་དང༌། ཆོས་རྣམས་རྒྱ་མཚོ་རབ་ཏུ་མཐོང་བྱེད་
ཅིང་། །ཞེས་པ་ལྟ་བུ་དང་། གསུམ་པ་ནི། གང་ཡང་མ་བྱོན་ཞེས་པ་ནས། མགོན་པོ་ཀུན་གྱི་
དྲུང་དུ་བདག་མཆིའོ། །ཞེས་པའི་བར་ལྟ་བུའོ། །བཞི་པ་ནི། སྤྱོད་པ་རྒྱ་མཚོ་རྣམ་པར་དག་
བྱེད་ཅིང་། །ཞེས་པ་ལྟ་བུ། ལྔ་པ་ནི། སེམས་ཅན་རྒྱ་མཚོ་དག་ནི་རྣམ་པར་གྲོལ། །ཞེས་པ་
ལྟ་བུའོ། །དྲུག་པ་ནི། ཞིང་ཁམས་རྒྱ་མཚོ་རྣམ་པར་དག་བྱེད་ཅིང་། །ཞེས་པ་ལྟ་བུའོ།
བདུན་པ་ནི། དེ་ལྟར་མ་ལུས་སོགས་ནས། བཀོད་ལ་འཇུག་ཅེས་པ་ལྟ་བུའོ། །བརྒྱད་པ་ནི།
མཁས་པ་དེ་དང་སོགས། དགུ་པ་ནི། ཀུན་ཏུ་ཡོན་ཏན་སྤྱོད་པའི་སོགས་དང་། གང་ཡང་
དུས་གསུམ་གཤེགས་པའི་ཞེས་སོགས། བཅུ་པ་ནི། ནམ་མཁའི་མཐར་ཐུག་གྱུར་པ་
སོགས་ལྟ་བུ་ཡིན་ནོ། །
སྤྱི་དོན་གསུམ་པ་སྨོན་ལམ་ཡིད་ལ་བྱས་པའི་ཕན་ཡོན་ལ་གཉིས། མཐོང་བའི་ཆོས་
ཀྱི་དང༌། ཚེ་རབས་ཕྱི་མ་རྣམས་ཀྱིའོ། །དང་པོ་ལ་བཞི་ལས། དང་པོ་བསོད་ནམས་ཁྱད་
ངོ་རོ་ཅན་ཡོངས་སུ་འཛིན་པ་ནི། གང་ཡང་ཕྱོགས་བཅུའི་ཞིང་རྣམས་ཞེས་སོགས་ཚིགས་
1.5; བང



འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་ནོར་བུའི་སྤྲིན་གྱི་རོལ་མོ།
བཅད་གཉིས་ཀྱིས་སྟོན།
གཉིས་པ་ངན་སོང་དང་སྡིག་གྲོགས་སྤངས་ཏེ་དེ་བཞིན་གཤེགས་པའི་ཞལ་མཐོང་
བ་ནི། གང་གིས་བཟང་སྤྱོད་སྨོན་ལམ་ཞེས་སོགས་ཚིགས་བཅད་གཅིག་གིས་སྟོན། གསུམ་
པ་སྙེད་པ་ལེགས་པར་རྙེད་ཅིང་བྱང་ཆུབ་སེམས་དཔའ་རྣམས་དང་སྐལ་པ་མཉམ་པར་
འཐོབ་པ་ནི། དེ་དག་རྙེད་པ་སོགས་ཚིགས་བཅད་གཅིག་གིས་སྟོན། བཞི་པ་ནི་ལས་ཀྱི་
སྒྲིབ་པ་ཟད་པར་འགྱུར་བའི་ཕན་ཡོན་ནི། མཚམས་མེད་ལྔ་པོ་སོགས་བློ་ཀས་སྟོན།
གཉིས་པ་ཚེ་རབས་ཕྱི་མ་ལ་རྣམས་ཀྱི་ཕན་ཡོན་ལ། རྒྱུའི་བསྡུས་པ་དང་། འབྲས་བུའི་
བསྡུས་པ་གཉིས་ལས། དང་པོ་ནི། ཡེ་ཤེས་དང་ནི་གཟུགས་དང་མཚན་སོགས་གློ་ཀས་
སྟོན། གཉིས་པ་འབྲས་བུའི་བསྡུས་པ་ནི། བྱང་ཆུབ་ཤིང་དབང་སོགས་བློ་ཀས་སྟོན།
དོན་བཞི་པ་གཞུང་འདོན་པ་སོགས་ཀྱི་ཕན་ཡོན་སྟོན་པ་ལ་ལྔ། དང་པོ་ལ་མདོར་
བསྡུས་ཏེ་སྟོན་པ་ནི། གང་ཡང་བཟང་པོ་སྤྱོད་པ་ཞེས་སོགས་བློ་ཀས་སྟོན། གཉིས་པ་
བཟང་སྤྱོད་བཏོན་པའི་དགེ་རྩ་བྱང་ཆུབ་སེམས་དཔའི་རྗེས་སུ་བསྔོ་བ་ནི། འཇམ་དཔལ་
དཔའ་བོ་ཞེས་སོགས་བློ་ཀས་སྟོན། གསུམ་པ་དེ་བཞིན་གཤེགས་པའི་རྗེས་སུ་བསྔོ་བ་ནི།
དུས་གསུམ་གཤེགས་པའི་རྒྱལ་བ་ཞེས་སོགས་བློ་ཀས་སྟོན། བཞི་པ་སྒྲིབ་པ་སྤངས་ཤིང་
དག་པའི་ལུས་རྟེན་ཁྱད་པར་ཅན་བཟུང་བ་ནི། བདག་ནི་འཆི་བའི་ཞེས་སོགས་ཤློ་ཀ་
གཉིས་ཀྱིས་སྟོན། ལྔ་པ་ལུང་བསྟན་འཐོབ་པ་དང་སེམས་ཅན་གྱི་དོན་སྒྲུབ་པ་ནི། རྒྱལ་
བའི་དཀྱིལ་འཁོར་ཞེས་སོགས་ཚིགས་བཅད་གཉིས་ཀྱིས་སྟོན། བཟང་པོ་སྤྱོད་པའི་སྨོན་
ལམ་བཏབ་པ་ཡི། །ཞེས་སོགས་ཚིགས་བཅད་གཉིས་ནི་ཕྱོགས་གླང་སོགས་ཀྱི་འགྲེལ་
བར་མི་འབྱུང་ལ། ཤཱཀྱ་བཤེས་གཉེན་སོགས་ཀྱིས་འགྲེལ་བར་འབྱུང་ཡང་འགྲེལ་བ་ཅུང་
ཟད་མི་འདྲ་བར་སྣང་ངོ༌། །སྨོན་ལམ་རྒྱལ་པོ་འདི་དག་མཆོག་གི་གཙོ། །ཞེས་པའི་ཚིགས་
~131ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཅད་ལོ་ཆེན་བེ་རོ་ཙཱ་ནས་འགྱུར་སྨོན་དུ་མཛད་པར་གྲགས་སོ། །འཕགས་པ་བཟང་པོ་སྤྱོད་པའི་
སྨོན་ལམ་གྱི་བསྡུས་དོན་འདིའང་ཕྲིན་ལས་བྱམས་པ་འབྱུང་གནས་ཀྱིས་འགྲེལ་བ་རྣམས་ལས་བཏུས་ཏེ་ཆོས་འཁོར་དཔལ་
གྱི་ལྷ་སར་སྦྱར་བ་དགེ། །བཀྲ་ཤིས་པར་ཤོག། །ཕྲིཙྪ། ཕུལ་ལོ།། །།
ལ132ལ



༄༅། །བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ་བཞུགས།
འཇིགས་མེད་འཕྲིན་ལས་རྒྱ་མཚོ།
ན་མོ་གུ་རུ། རྨད་བྱུང་སྙིང་རྗེས་འགྲོ་ཀུན་ནམ་ཡང་མི་གཏོང་གཞན་ཕན་འཕྲིན་ལས་
འོད་དཀར་གྱིས། །རྣམ་དག་ལམ་བཟང་གསལ་མཛད་སྒྲིབ་བྲལ་མཁྱེན་པའི་ཆ་ཤས་ཀུན་
རྫོགས་པ། །སྨྲ་བའི་ཟླ་བ་ཐུབ་དབང་སྲས་དང་བཅས་ལ་མཆོད་ཏུ་དད་པས་ཕྱག་འཚལ་ཏེ། །
སྲས་བཅས་རྒྱལ་བའི་མཛད་པའི་ཆུ་ཀླུང་གཅིག་བསྡུས་ཀུན་བཟང་སྨོན་པའི་རྒྱ་མཚོར་
འཇུག །
འདིར་རྒྱལ་བའི་སྲས་ཀྱི་སྨོན་ལམ་ཆེན་པོ་འབུམ་ཕྲག་བཅུ་ལ་སོགས་པ་ཚད་མེད་
པའི་སྨོན་ལམ་གྱི་དོན་ཐམས་ཅད་ཡོངས་སུ་འདུས་པ་སྨོན་ལམ་གྱི་རྒྱལ་པོ་བཟང་པོ་སྤྱོད་
པའི་སྨོན་ལམ་གྱི་ཚིག་གི་འབྲུ་གཉེར་ཞིང་དོན་གོ་སླ་བར་བྱས་ནས་འདོན་བདེ་བར་རང་གི་
ཉམས་སུ་བསྟན་པར་བྱེད་རྒྱུར་བཀོད་པ་ལ། གནས་ཁང་བྱི་དོར་བྱས་ཤིང་སྐུ་གསུང་
ཐུགས་ཀྱི་རྟེན་བཀྲམ། དེ་ནི་སྤྱན་སྔར་སྔར་མཆོད་པ་ཡོ་མེད་པ་བཀོད་མཛེས་སུ་བཤམས།
སྐྱབས་འགྲོ་གནད་དུ་འགྲོ་ངེས་བྱས་ཏེ་དངོས་གཞི་ཚོགས་ཞིང་གསལ་འདེབས་པའོ། །
མཆོག་བདེན་རྒྱལ་བ་སྲས་བཅས་ནས་སྤྱོད་གྱུར་ཅིག །འདི་བར་གྱིས་ས་གཞི་ཡོ་བྱད་སོགས་བྱིན་གྱིས་
ལ133



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བརླབ་སྟེ་ཚོགས་ཞིང་སྤྱན་འདྲེན་པ་གང་བདེ་བྱས་ལ། ཇི་སྙེད་སུ་དག་ཕྱོགས་བཅུའི་འཇིག་རྟེན་གྱི་ཁམས་
ན་དུས་གསུམ་དུ་གཤེགས་པ་མི་ཡི་སེངྒེ་སངས་རྒྱས་བཅོམ་ལྡན་སྲས་དང་བཅས་པ་ཀུན་
བདག་གི་མ་ལུས་པར་དེ་དག་ཐམས་ཅད་ལ་ལུས་དང་ངག་དང་ཡིད་དང་བཅས་པས་ཕྱག་
འཚལ་ལོ། །དེ་དག་གི་བཟང་པོ་སྤྱོད་པའི་ཡོན་ཏན་ལ་དད་པའི་སྟོབས་བསྐྱེད་པའི་སྨོན་
ལམ་གྱི་སྟོབས་དག་གིས་རྒྱལ་བ་ཐམས་ཅད་ཡིད་ཀྱི་ཡུལ་དུ་མངོན་སུམ་དུ་དམིགས་ཏེ་
ཞིང་གི་རྡུལ་སྙེད་དུ་སྤྲུལ་པའི་ལུས་ཀྱི་རབ་ཏུ་བཏུད་པ་ཡིས་རྒྱལ་བ་ཀུན་ལ་རབ་ཏུ་ཕྱག་
འཚལ་ལོ། །རྡུལ་གཅིག་སྟེང་ནའང་རྡུལ་སྙེད་ཀྱི་སངས་རྒྱས་རྣམས་སངས་རྒྱས་ཀྱི་སྲས་
བྱང་ཆུབ་སེམས་དཔའི་འཁོར་གྱི་དབུས་ན་བཞུགས་པ་དག་དང་། དེ་ལྟར་ཆོས་ཀྱི་དབྱིངས་
ཀྱི་ཁམས་རྣམས་མ་ལུས་པར་ཐམས་ཅད་རྒྱལ་བ་དག་གི་སྐུ་དང་ཞིང་གི་བཀོད་པས་གང་བར་
བསམ་གྱིས་མི་ཁྱབ་པའི་ཡོན་ཏན་ལ་མཆོག་ཏུ་དད་པར་བགྱིའོ། །དེ་དག་གི་ཡོན་ཏན་གྱི་
བསྔགས་པ་མི་ཟད་པ་རྒྱ་མཚོ་ལྟ་བུ་རྣམས་དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས་
རྒྱལ་བ་སྲས་དང་བཅས་པ་ཀུན་གྱི་ཡོན་ཏན་རབ་ཏུ་བརྗོད་ཅིང་བདེ་བར་གཤེགས་པ་
ཐམས་ཅད་བདག་གིས་བསྟོད་པར་བགྱིའོ། །
མེ་ཏོག་དམ་པ་དང་འཕྲེང་བ་དམ་པ་དང་སིལ་སྙན་རྣམས་དང་བྱུག་པ་དང་གདུགས་
རྣམས་ཀྱི་མཆོག་དང་མར་མེ་མཆོག་དང་བདུག་སྤོས་དམ་པ་ཡིས་རྒྱལ་བ་དེ་དག་ལ་ནི་
མཆོད་པར་བགྱི་ཞིང༌། ན་བཟའ་དམ་པ་རྣམས་དང་དྲ་རྣམས་ཀྱི་མཆོག་རྣམས་དང་ཕྱེ་མ་
ཕུར་མ་དཀྱིལ་འཁོར་བྲིས་པའི་ཚོན་ཕྱེ་སྤེལ་བའི་རིམ་པ་རྒྱ་དཔངས་རི་རབ་དང་མཉམ་
ང་དང་བཀོད་པ་སྣ་ཚོགས་པས་ཁྱད་པར་དུ་འཕགས་པ་མཆོག་ཀུན་གྱིས་རྒྱལ་བ་དེ་དག་
ལ་ནི་མཆོད་པར་བགྱིའོ། །མཆོད་པ་གང་དག་བྱང་ཆུབ་སེམས་དཔའ་བདག་ཉིད་ཆེན་པོ་
རྣམས་ཀྱི་བླ་ན་མེད་པའི་ཡོ་བྱད་ཀྱི་ཁྱད་པར་བཟང་དགུ་སྤྲུལ་པ་ལས་བསམ་པ་ཙམ་གྱིས་
༤. 31 --



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
གང་ཞིག་ཉེ་བར་མཁོ་བའི་ཡོ་བྱད་དང་། དམ་པའི་ཆོས་ཀྱི་སྒྲ་དང་དབྱངས་མཐའ་ཡས་
པས་སངས་རྒྱས་ཀྱི་ཞིང་རྒྱས་པར་འགེངས་པའི་རྒྱ་ཆེ་བ་དེ་དག་རྒྱལ་བ་ཐམས་ཅད་ལ་
མོས་པས་སྟོབ་ཅིང་བཟང་པོ་སྤྱོད་པའི་ཡོན་ཏན་ལ་དད་པའི་སྟོབས་དག་གིས་རྒྱལ་བ་ཀུན་
ལ་ཕྱག་འཚལ་ཞིང་མཆོད་པར་བགྱིའོ། །
ཉོན་མོངས་པ་འདོད་ཆགས་དང་ཞེ་སྡང་གཏི་མུག་གསུམ་གྱི་དབང་གི་ལུས་དང་ངག་
དང་དེ་བཞིན་ཡིད་ཀྱི་སྒོ་ནས་ཀྱང་བསགས་པས་སྡིག་པ་མི་དགེ་བ་བདག་གིས་བགྱིས་པ་
ཅི་མཆིས་པ་དེ་དག་ཐབས་ཅད་སྟོབས་བཞི་ཚང་བའི་སྒོ་ནས་བདག་གིས་སོ་སོར་བཤགས་
སོ། །ཕྱོགས་བཅུའི་རྒྱལ་བ་ཀུན་དང་སངས་རྒྱས་ཀྱི་སྲས་བྱང་ཆུབ་སེམས་དཔའ་དང་རང་
རྒྱལ་རྣམས་དང་སློབ་དཔོན་པ་དང་མི་སློབ་པའི་ཉན་ཐོས་ཀྱི་དགེ་འདུན་དང་། འགྲོ་བ་ཀུན་
གྱི་བསོད་ནམས་ཀྱི་ཕུང་པོ་གང་མཆིས་པ་ལའང་དེ་དག་ཀུན་གྱི་རྗེས་སུ་ཡི་རང་ངོ་། །
གང་སུ་འཇིག་རྟེན་གྱི་ཁམས་རྣམས་ན་ཕྱོགས་བཅུའི་འཇིག་རྟེན་གྱི་སྒྲོན་མེ་སངས་
རྒྱས་བཅོམ་ལྡན་འདས་བྱང་ཆུབ་རྣམ་པར་སངས་རྒྱས་ཏེ་མ་ཆགས་ཤིང་ཐོགས་པ་མེད་པའི་
མཁྱེན་པ་བརྙེས་པའི་མགོན་པོ་དེ་དག་ལ་བདག་གིས་ལུས་དེ་སྙེད་དུ་སྤྲུལ་ནས་ཐམས་ཅད་
ལ་ཆོས་ཀྱི་འཁོར་ལོ་བསྐོར་བར་བསྐུལ་ལོ། །མྱ་ངན་ལས་འདས་པའི་ཚུལ་གང་ཞིག་སྟོན་
པར་བཞེད་པའི་དེ་དག་རྣམས་ལ་འགྲོ་བ་ཀུན་ལ་ཕན་ཞིང་བདེ་བའི་ཕྱིར་དུ་བསྐལ་པ་ཞིང་
གི་རྡུལ་སྙེད་ཀྱི་གྲངས་དང་མཉམ་པར་བཞུགས་པར་ཡང་དག་གིས་ཐལ་མོ་རབ་ཏུ་སྦྱར་
ནས་གསོལ་བར་བགྱིའོ། །ཕྱག་ཚལ་བ་དང་མཆོད་ཅིང་བཤགས་པ་དང་རྗེས་སུ་ཡི་རང་བ་
དང་ཆོས་ཀྱི་འཁོར་ལོ་བསྐོར་བར་བསྐུལ་ཞིང་མྱ་ངན་ལས་མི་འདའ་བར་གསོལ་བ་བཏབ་
པས་མཚོན་དུས་གསུམ་གྱི་དགེ་བའི་རྩ་བ་ཅུང་ཟད་བདག་གིས་ཅི་བསགས་པ་ཐམས་ཅད་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོར་བསྔོ་བར་བགྱིའོ། །
༤135



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བདག་གིས་དུས་གསུམ་དུ་བསགས་པའི་དགེ་བའི་རྩ་བ་འདི་དག་འདས་པའི་
སངས་རྒྱས་རྣམས་དང་ད་ལྟར་ཕྱོགས་བཅུའི་འཇིག་རྟེན་གྱི་ཁམས་དག་ན་གང་བཞུགས་པ་
རྣམས་ལ་ཕུལ་བས་མཉེས་ཤིང་དེ་ལྟར་རྟག་ཏུ་མཆོད་པར་གྱུར་ཅིག །གང་ཡང་མ་བྱོན་པ་
ན་འཚང་རྒྱ་འགྱུར་རྣམས་ལ་གུལ་བས་རབ་ཏུ་མྱུར་བར་འཚང་རྒྱ་བའི་མཐུན་རྐྱེན་མ་ཚང་
བ་མེད་པས་བསམ་པ་ཡོངས་སུ་རྫོགས་ནས་བྱང་ཆུབ་རིམ་པར་སངས་རྒྱས་ཀྱི་སར་འབྱོར་
པར་གྱུར་ཅིག །ཕྱོགས་བཅུ་ག་ལེ་བའི་ཞིང་རྣམས་ཇི་སྙེད་པ་ལ་བཏང་བས་དེ་དག་གི་རྡོ་
དང་གསེག་མ་སོགས་སྐྱོན་རྒྱ་ཆེ་ཞིང་ཡོངས་སུ་དག་པར་གྱུར་ནས་མཐའ་ཡས་པའི་འབྱོར་
བ་དང་ལྡན་པ་བདེ་བ་ཅན་ལྟར་གྱུར་ཏེ། དེའི་དབུས་སུ་བྱང་ཆུབ་ཀྱི་ཤིང་གི་དབང་པོའི་དྲུང་དུ་
བདེ་བཞིན་གཤེགས་པ་རྒྱལ་བ་རྣམས་དང་སངས་རྒྱས་ཀྱི་སྲས་ཀྱིས་རབ་ཏུ་གང་བར་ཤོག་
ཅིག །ཕྱོགས་བཅུའི་སེམས་ཅན་གང་རྣམས་ཇི་སྙེད་པ་ལ་བཏང་བས་དེ་དག་རྟག་ཏུ་ནད་
མེད་པ་དང་སྡུག་བསྔལ་རྒྱུ་དང་བཅས་པ་བྲལ་ནས་བདེ་བ་ཕུན་སུམ་ཚོགས་པར་གྱུར་ཏེ།
འགྲོ་བ་དེ་དག་ཀུན་གྱི་ཆོས་མཐུན་གྱི་དོན་རྣམས་ནི་སྒྲུབ་པའི་མཐུན་རྐྱེན་ཡིད་བཞིན་དུ་
འགྲུབ་པར་གྱུར་ཅིག །སངས་རྒྱས་ཀྱི་གོ་འཕང་ཐོབ་པའི་རེ་བའང་འགྲུབ་པར་ཤོག་ཅིག །
དེ་ལྟར་གཞན་དོན་སྒྲུབ་པའི་ཐབས་དམ་པ་སངས་རྒྱས་ཀྱི་རྒྱུའི་གཙོ་བོ་བྱང་ཆུབ་ཀྱི་
སེམས་སྐྱེ་བ་དང་འཕེལ་བའི་སྤྱོད་པ་བཟང་པོ་དག་ནི་བདག་སྤྱོད་ཅིང་། ལྷ་ལ་སོགས་པ་
འགྲོ་བ་ཀུན་ཏུ་སྐྱེ་བ་དེའི་ཚེ་སྔོན་གྱི་གནས་ཇི་ལྟ་བ་བཞིན་དུ་དྲན་པ་ཐོབ་པར་གྱུར་ཅིང་།
དེ་ཡི་མཐུས་ཚེ་རབས་ཀུན་ཏུ་འཆི་འཕོ་དང་སྐྱེ་བ་བརྒྱུད་མར་མྱོང་བ་ན་ཁྱིམ་གྱི་ཉེས་
དམིགས་དང་རབ་ཏུ་བྱུང་བའི་ཕན་ཡོན་དྲན་པའི་སྒོ་ནས་རྟག་ཏུ་བདག་ནི་རབ་ཏུ་འབྱུང་
བར་ཤོག་ཅིག། །
ཚེ་རབས་ཐམས་ཅད་དུ་སྨོན་འཇུག་བྱང་ཆུབ་ཀྱི་སེམས་བཟུང་ནས་དུས་གསུམ་གྱི་
ལ136



གས་པར་
བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
རྒྱལ་བ་ཀུན་གྱི་རྗེས་སུ་སློབ་པར་གྱུར་ཏེ་ཀུན་ཏུ་བཟང་པོའི་སྤྱོད་པ་ཡོངས་སུ་རྫོགས་པ
བྱེད་པའི་གཞི་ཚུལ་ཁྲིམས་ཀྱི་སྤྱོད་པ་རྣམ་པ་གསུམ་པོ་ཉོན་མོངས་པའི་དྲི་མ་མེད་པ་ཡོངས་
སུ་དག་པར་རང་དོན་ཡིད་བྱེད་ཀྱིས་མ་ཉམས་ཤིང་ལྟུང་བའི་སྐྱོན་གྱིས་གོས་པ་མེད་པར་
གྱུར་ཅིག །ལྷ་ཡི་སྐད་དང་ཀླུ་དང་གནོད་སྦྱིན་གྱི་སྐད་དང་གྲུལ་བུམ་དག་དང་མི་ཡི་སྐད་སྣ་
ཚོགས་པ་རྣམས་དང་འགྲོ་བ་ཀུན་གྱི་སྒྲ་རྣམས་ཇི་ཙམ་པ་དེ་ཐམས་ཅད་ཀྱི་སྐད་དུ་བདག་
གིས་ཆོས་བསྟན་ཏེ་ཐེག་པ་ཆེན་པོ་ཀུན་ཏུ་དར་བར་བྱེད་ཅིང་། རིགས་ཀྱི་ཡོན་ཏན་གྱི་གཙོ་
བོ་རྒྱུད་དེས་ཤིང་ཕ་རོལ་ཏུ་ཕྱིན་པ་དྲུག་གི་སྤྱོད་པ་རབ་ཏུ་ཤེས་ནས་མི་ཉམས་གོང་འཕེལ་དུ་
བརྩོན་པས་བྱང་ཆུབ་སེམས་ནི་ནམ་ཡང་བརྗེད་པ་མེད་པར་གྱུར་ཅིག །སྡིག་པ་གང་ཞིག་
ནག་པོའི་ཆོས་བཞི་བསྟེན་པ་ལ་སོགས་པ་རྣམས་དང་སྒྲིབ་པར་གྱུར་བ་གང་དག་ཐེག་པ་
ཆེན་པོ་སྤོང་བ་དང་ལོག་ལྟ་དང་ང་རྒྱལ་ལ་སོགས་པ་ལས་དང་ཉོན་མོངས་པ་དེ་དག་མ་
ལུས་པ་ཡོངས་སུ་བྱང་བར་གྱུར་ཅིག །
འཁོར་བར་འཕེན་པའི་རྒྱུ་ལས་དང་ཉོན་མོངས་པ་དང་ཆོས་ལ་རབ་དུ་གཅོད་པའི་
བདུད་ཀྱི་ལས་རྣམས་ལས་གྲོལ་ཞིང་། སྙིང་རྗེ་དང་སྨོན་ལམ་གྱིས་འཇིག་རྟེན་ཁམས་ཀྱི་
འགྲོ་བ་རྣམས་སུ་སྐྱེ་ན་ཡང་། ཇི་ལྟར་པདྨ་ཆུས་མི་ཆགས་པ་དང་ཉི་ཟླ་ནམ་མཁར་ཐོགས་
པ་མེད་པ་ལྟར་སྲིད་པའི་སྐྱོན་གྱིས་མ་གོས་པའི་སྐྱེ་བ་ཡོངས་སུ་འཛིན་པར་གྱུར་ཅིག །ནམ་
མཁའི་མཐའ་གཏུགས་པའི་ཞིང་གི་ཁྱོན་དང་ཕྱོགས་རྣམས་ཇི་ཙམ་པ་དེ་སྙེད་ཀྱི་སེམས་
ཅན་རྣམས་ཀྱི་ངན་སོང་གི་སྡུག་བསྔལ་གྱིས་མཚོན་པས་འཁོར་བའི་སྡུག་བསྔལ་མཐའ་
དག་ཏུ་ཞི་བར་བྱེད་པ་དང་། མངོན་མཐོའི་བདེ་བ་དག་ལ་འགྲོ་བ་ཀུན་འགོད་ཅིང་འགྲོ་བ་
ཐམས་ཅད་ལ་ནི་རང་རང་གི་སྐལ་བ་དང་འཚམས་པར་བྱང་ཆུབ་ཆེན་པོ་བཀྲི་བའི་སྒོ་ནས་
ཕན་པ་སྒྲུབ་པའི་སྤྱད་པ་སྤྱོད་པར་གྱུར་ཅིག །བླ་ན་མེད་པའི་བྱང་ཆུབ་ཀྱི་རྒྱུ་ཚོགས་གཉིས་
ལ137



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཀྱི་སྤྱོད་པ་ཡོངས་སུ་རྫོགས་པར་བྱེད་ཅིང་སེམས་ཅན་དག་གི་དབང་པོ་དང་འཚམས་པར་
སྤྱོད་པ་སྟོན་པའི་སྒོ་ནས་ཐེག་པ་ཆེན་པོར་འཇུག་པར་བྱེད་ཅིང་། ཀུན་ཏུ་བཟང་པོའི་སྤྱོད་
པའི་ཚུལ་ཐེག་པ་ཆེན་པོ་དག་ནི་རབ་ཏུ་སྟོན་པར་བྱེད་པ་སྟེ་སྤྱོད་པ་གསུམ་པོ་མ་འོངས་པའི་
བསྐལ་པ་ཀུན་ཏུ་སྤྱོད་པར་གྱུར་ཅིག །བདག་གི་བྱང་ཆུབ་སེམས་དཔའི་སྤྱོད་པ་དང་
མཚུངས་པར་གང་གིས་སྤྱོད་པའི་བྱང་ཆུབ་སེམས་དཔའ་དེ་དག་ནི་རྟག་ཏུ་འགྲོགས་པར་
གྱུར་ཅིང་ལུས་དང་ངག་རྣམས་དང་ནི་སེམས་ཀྱི་ཀྱང་མཉེས་གཤིན་པས་ཀུན་ཏུ་བཟང་པོའི་
སྤྱོད་པ་དག་དང་སྨོན་ལམ་ལ་གཅིག་ཏུ་སྤྱོད་པར་གྱུར་ཅིག །བདག་ལ་ཕན་པར་འདོད་
པས་སྙིང་རྗེས་ཐེག་པ་ཆེན་པོ་སྟོན་པའི་གྲོགས་པོ་དགེ་བའི་བཤེས་གཉེན་གང་དག་བཟང་
པོ་སྤྱོད་པ་རབ་ཏུ་སྟོན་པ་རྣམས་དེ་དག་དང་ཡང་རྟག་ཏུ་ཕྲད་པར་གྱུར་ཅིང་ཕྲད་ནས་ཀྱང་
དེ་དག་བདག་གིས་ནམ་ཡང་ཡིད་སུན་མི་འབྱུང་བར་ཐུགས་མཉེས་པ་ཁོ་ན་སྒྲུབ་པར་གྱུར་
ཅིག །
སངས་རྒྱས་སྲས་ཀྱིས་བསྐོར་བའི་མགོན་པོ་ཕྱོགས་བཅུའི་རྒྱལ་བ་རྣམས་ཀྱི་སྤྲུལ་
པའི་བཀོད་པ་རྣམས་བདག་གི་རྣམ་པར་དག་པའི་མིག་གིས་མངོན་གྱི་སྤྱོད་ཡུལ་དུ་རྟག་ཏུ་
ཏེ་བདག་གི་སེམས་དང་བས་རྒྱལ་བ་སྲས་དང་བཅས་པ་ལ་བལྟ་ཞིང་མ་འོངས་པའི་བསྐལ་
པ་ཀུན་ཏུ་མི་སྐྱོ་བའི་བརྩོན་འགྲུས་ཀྱིས་རྒྱལ་བ་དེ་དག་ལ་མངོན་སུམ་དང་མངོན་སུམ་མ་
ཡིན་པའི་མཆོད་པ་རྒྱ་ཆེན་པོས་མཉེས་པར་བགྱིད་པར་གྱུར་ཅིག །རྒྱལ་བ་རྣམས་ཀྱི་དམ་
པའི་ཆོས་ཇི་སྙེད་པའི་ཚིག་དང་དོན་མི་བརྗེད་པའི་གཟུངས་ཐོབ་པའི་སྒོ་ནས་འཛིན་ཅིང་བླ་
ན་མེད་པའི་བྱང་ཆུབ་ཀྱི་སྤྱོད་པས་གཞན་ལ་ཀུན་ཏུ་སྟོན་པས་སྣང་བར་བྱེད་པ་དང་། ཀུན་
ཏུ་བཟང་པོའི་སྤྱོད་པ་ཐེག་པ་ཆེན་པོའི་རྟོགས་པའི་ཆོས་མཐའ་དག་རང་གཞན་གྱི་རྒྱུད་ལ་
བསྐྱེད་ཅིང་། དེའི་མི་མཐུན་ཕྱོགས་རྣམ་པར་སྦྱངས་ཏེ་དག་པ་ཡང་མ་འོངས་པའི་བསྐལ་པ་
ལ 138



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
ཀུན་ཏུ་སྤྱད་པར་བགྱིའོ། །སྲིད་པ་ཐམས་ཅད་དུ་ཡང་འཁོར་བར་སྐྱེ་བ་ནས་བསོད་ནམས་
དང་ཡེ་ཤེས་དག་གི་ཚོགས་ནི་མི་ཟད་པ་རྙེད་ཅིང་སེམས་ཅན་འདུལ་བའི་ཐབས་དང་དེ་ཁོ་
ན་ཉིད་ལ་བཞུགས་པའི་ཤེས་རབ་དང་ཡོན་ཏན་གྱི་སྒོ་སྒྲུབ་པའི་ཏིང་ངེ་འཛིན་དང་སྒྱུ་མའི་
རྣམ་པར་ཐར་པ་སྣ་ཚོགས་པར་རྩལ་སྦྱངས་པས་ཡོན་ཏན་ཀུན་གྱི་མི་ཟད་པའི་མཛོད་ཐོབ་
པར་གྱུར་ཅིག །རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཀྱི་ཞིང་རྣམས་དང་ཞིང་དེ་
དག་ཏུ་བསམ་གྱིས་མི་ཁྱབ་པའི་སངས་རྒྱས་རྣམས་སངས་རྒྱས་ཀྱི་སྲས་ཀྱི་དབུས་ན་
བཞུགས་པ་ལ་བླ་ན་མེད་པའི་བྱང་ཆུབ་ཀྱི་ཆེད་དུ་སྤྱོད་ཅིང་བལྟ་བར་བགྱིའོ། །
དེ་ལྟར་མ་ལུས་པའི་འཇིག་རྟེན་གྱི་ཁམས་ཐམས་ཅད་ཀྱི་ཕྱོགས་སུའང་སྐྲ་རྩེ་ཙམ་གྱི་
ཁྱོན་ལ་དུས་གསུམ་གྱི་ཚད་ཇི་སྙེད་ཀྱི་སངས་རྒྱས་ཀྱི་སྐུའི་བཀོད་པ་རྒྱ་མཚོ་དང་དེ་དག་གི་
ཞིང་གི་བཀོད་པ་རྒྱ་མཚོ་རྣམས་བལྟ་བ་དང་། བསྐལ་པ་རྒྱ་མཚོའི་བར་དུ་བྱང་ཆུབ་ཀྱི་སྤྱོད་
པ་སྤྱོད་ཅིང་རབ་ཏུ་འཇུག་པར་བགྱིའོ། །ལོངས་སྐུའི་གསུང་གི་ཆ་ཤས་གཅིག་ཀྱང་ཡན་
ལག་དྲུག་ཅུ་དང་ལྡན་ཞིང་རྒྱ་མཚོ་ལྟ་བུའི་སྒྲ་སྐད་ཀྱིས་འགྲོ་བ་སོ་སོའི་རང་རང་གི་སྐད་དུ་
སྟོན་ཞིང་ཐེ་ཚོམ་ཐམས་ཅད་གཅོད་པ་རྒྱལ་བ་ཀུན་གྱི་གསུང་དབྱངས་ཡན་ལག་རྣམ་པར་
དག་པ་འགྲོ་བ་ཀུན་གྱི་བསམ་པའི་རེ་བ་ཇི་བཞིན་སྐོང་བར་མཛད་པའི་དབྱངས་སངས་
རྒྱས་ཀྱི་གསུང་ལ་རྟག་ཏུ་འཇུག་པར་བགྱིའོ། །
དུས་གསུམ་དུ་གཤེགས་པའི་རྒྱལ་བ་ཐམས་ཅད་ཀྱིས་ཟབ་རྒྱས་ཆོས་ཀྱི་འཁོར་ལོའི་
ཚུལ་རྣམས་རབ་ཏུ་བསྐོར་བར་མཛད་པ་དེ་དག་གི་ཡང་གསུང་དབྱངས་མི་ཟད་པ་ལ་བློ་ཡི་
སྟོབས་ཀྱིས་དོན་རབ་ཏུ་རྟོགས་པའི་སྒོ་ནས་བདག་ཀྱང་རབ་ཏུ་འཇུག་པར་གྱུར་ཅིག །མ་
འོངས་བསྐལ་པ་ཐམས་ཅད་དུ་སངས་རྒྱས་ཀྱི་སྐུ་དང་གསུང་གི་འཕྲིན་ལས་རྒྱ་ཆེན་པོ་ལ་
འཇུག་པ་ཐམས་ཅད་ཀྱང་སེམས་ཀྱི་སྐད་ཅིག་ཡུན་དུ་བསྡུས་ནས་བདག་ཀྱང་འཇུག་པར་
ལ139ལ



]
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བགྱི་ཞིང་། གང་ཡང་བསྐལ་པ་དུས་གསུམ་གྱི་ཚད་ཇི་སྙེད་པ་དེ་དག་སེམས་ཀྱི་སྐད་ཅིག་
གི་ཆ་ཤས་སུ་བསྡུས་ཏེ་ཡེ་ཤེས་ཀྱི་སྟོབས་ཀྱིས་ནི་ཞུགས་པར་སྤྱད་པར་བགྱིའོ། །དུས་
གསུམ་གཤེགས་པ་མི་ཡི་སེངྒེ་གང་ཞིག་སངས་རྒྱས་བཅོམ་ལྡན་འདས་རྣམས་ཀྱི་སྐུའི་
བཀོད་པ་འཁོར་གྱི་ཚོགས་དང་བཅས་པ་དེ་དག་སེམས་ཀྱི་སྐད་ཅིག་གཅིག་ལ་དུས་གཅིག་
ཏུ་བདག་གིས་བལྟ་ཞིང་རྟག་ཏུ་དེ་དག་གི་སྤྱོད་ཡུལ་ཏིང་ངེ་འཛིན་གྱི་རྣམ་པར་འཕྲུལ་བ་
དང་བྱིན་རླབས་དང་སྒྱུ་མའི་རྣམ་པར་རོལ་པ་ལས་བྱུང་བའི་མཛད་པའི་སྒོ་བསམ་གྱིས་མི་
ཁྱབ་པ་ལ་སྒྱུ་མའི་རྣམ་པར་ཐར་པ་མངོན་དུ་གྱུར་བའི་སྟོབས་ཀྱིས་འཇུག་པར་གྱུར་ཅིག །
གང་ཡང་དུས་གསུམ་དགེ་གི་ཞིང་གི་བཀོད་པ་ཇི་སྙེད་པ་དེ་དག་རྫུ་འཕྲུལ་དང་ཏིང་
ངེ་འཛིན་གྱིས་མཐུས་རྡུལ་གཅིག་པའི་སྟེང་དུའང་མངོན་པར་བསྒྲུབ་ཅིང་དེ་ལྟར་མ་ལུས་
པའི་ཕྱོགས་རྣམས་ཐམས་ཅད་དུ་ཡང་རྒྱལ་བ་དག་གི་ཞིང་རྣམས་བཀོད་པ་ཚད་མེད་པ་
སྒྲུབ་པ་ལ་འཇུག་པར་གྱུར་ཅིག །གང་ཡང་མ་བྱོན་པའི་འཇིག་རྟེན་གྱི་སྒྲོན་མ་སངས་རྒྱས་
བཅོམ་ལྡན་འདས་རྣམས་དེ་དག་གིས་གཅིག་དུས་གཅིག་ཆར་དུ་ཞིང་སོ་སོར་རིམ་པ་
འཚང་རྒྱ་བ་དང་ཆོས་ཀྱི་འཁོར་ལོ་བསྐོར་བ་དང་མྱ་ངན་ལས་འདའ་བར་རབ་ཏུ་ཞི་བའི་
མཐའ་སྟོན་པ་སོགས་མཛད་པ་མཐའ་ཡས་པས་རོལ་བའི་མགོན་པོ་ཀུན་གྱི་དྲུང་དུ་བདག་
མཆི་བར་གྱུར་ཏེ་མཆོད་པ་དང་རིམ་གྲོ་བགྱིད་པར་གྱུར་ཅིག ། ལམ་གྱི་རྟོགས་པ་གོང་
མར་བགྲོད་པར་འོག་མ་ལས་ཤིན་ཏུ་མྱུར་བ་དང་
། སྐད་ཅིག་སྐད་གཅིག་ལ་སངས་རྒྱས་ཀྱི་
ཞིང་རབ་འབྱམས་སུ་མཆོད་སོགས་ཀྱི་སླད་དུ་རྫུ་འཕྲུལ་གྱིས་མྱུར་བར་བགྲོད་པ་དང་།
སེམས་ཅན་ཐམས་ཅད་ཀྱི་སྨིན་གྲོལ་ལ་འགོད་པའི་མཐུ་ཤིན་ཏུ་མྱུར་བ་ཏེ་ཀུན་ཏུ་མྱུར་བའི་
རྫུ་འཕྲུལ་གྱི་སྟོབས་རྣམས་དང་། མཐའ་ཡས་པའི་སེམས་ཅན་གྱི་ཁམས་ཀྱི་ཐེག་པ་སྣ་
ཚོགས་ཀུན་ནས་སྒོ་ཡིས་སེམས་ཅན་རྣམས་ཐེག་པ་ཆེན་པོར་འགོད་པའི་སྟོབས་རྣམས་
~140ལ



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
དང་། རྫུ་འཕྲུལ་དང་ཏིང་ངེ་འཛིན་གྱིས་སྒོ་གསུམ་གྱི་བྱ་བྱེད་མཐའ་དག་སེམས་ཅན་ལ་
ཕན་པར་སྒྲུབ་པ་ཀུན་ཏུ་ཡོན་ཏན་སྤྱོད་པའི་སྟོབས་རྣམས་དང་། ཕྱོགས་བཅུའི་འཇིག་རྟེན་
ཀུན་ཏུ་ཁྱབ་པར་སྤྲོ་བའི་བྱམས་པའི་ཏིང་ངེ་འཛིན་གྱིས་སེམས་ཅན་རྣམས་བདེ་བ་དག་གི་
དཔལ་ལ་འགོད་པའི་སྟོབས་དང་། ཀུན་ནས་དགེ་བའི་བསོད་ནམས་ཀྱི་མཐུས་ལྷ་ལ་
སོགས་པ་ཟིལ་གྱིས་གནོན་ཞིང་སྐད་ཅིག་རེ་རེའང་བསོད་ནམས་དཔག་ཏུ་མེད་པ་འཛིན་
པའི་སྟོབས་རྣམས་དང་། འཇིག་རྟེན་དང་འཇིག་རྟེན་ལས་འདས་པའི་བསླབ་པའི་གནས་
རྣམས་ལ་སྐད་ཅིག་རེ་རེ་ཞིང་མ་ཆགས་ཤིང་ཐོགས་པ་མེད་པར་གྱུར་པའི་ཡེ་ཤེས་ཀྱི་སྟོབས་
དང༌། སྐད་ཅིག་ལའང་འགོག་པ་ཡང་དག་པའི་མཐར་སྙོམས་པར་འཇུག་ལྡང་བྱེད་པའི་
ཤེས་རབ་དང་། ཤིན་ཏུ་རགས་པའི་སེམས་ཀྱང་ཟག་མེད་ཀྱི་ངོ་བོར་བསྐྱེད་པ་དང་ལུས་
ངག་གིང་མི་དགེ་བ་ཆེས་ཆེ་བ་རྣམས་ཀྱང་ལམ་མཆོག་ཏུ་བསྒྱུར་པ་དང་། སེམས་སྨིན་པའི་
ཐབས་བསམ་གྱིས་མི་ཁྱབ་པ་ལ་མཁས་པ་དང་། སྐད་ཅིག་རེར་ཡང་ཤིན་ཏུ་ཞི་བ་དང་མ་
ཞི་བའི་སེམས་དང་ཟག་པ་དང་ཟག་པ་མེད་པའི་སེམས་སྤེལ་བ་དང་། དཔའ་བར་འགྲོ་བ་
དང་ནམ་མཁའ་མཛོད་དང་དྲི་མ་མེད་པ་སོགས་ལ་མངའ་བརྙེས་པའི་ཏིང་ངེ་འཛིན་གྱི་
སྟོབས་དང༌། དེ་དག་གིས་བླ་ན་མེད་པའི་བྱང་ཆུབ་ཀྱི་སྟོབས་སངས་རྒྱས་ཀྱི་ཡོན་ཏན་
བསམ་གྱིས་མི་ཁྱབ་པ་རྣམས་རང་རྒྱུད་ལ་མྱུར་དུ་ཡང་དག་པར་སྒྲུབས་པར་བྱེད་པར་གྱུར་
ཅིག །
འཁོར་བས་བསྡུས་པའི་ཟག་བཅས་ཀྱི་ལས་ཀྱི་སྟོབས་རྣམས་ཡོངས་སུ་དག་པར་
བྱེད་ཅིང་། ཉོན་མོངས་པའི་སྟོབས་རྣམས་ཀུན་ཏུ་འཇོམས་པར་བྱེད་པ་དང༌། ཕུང་པོའི་
བདུད་སོགས་བདུད་ཀྱི་སྟོབས་རྣམས་སྟོབས་མེད་པར་རབ་ཏུ་བྱེད་ཅིང་། དེ་ལྟར་མི་མཐུན་
ཕྱོགས་ཀྱི་གཉེན་པོའི་སྟོབས་ཁྱད་པར་ཅན་སྒྲུབ་པའི་སྒོ་ནས་བཟང་པོ་སྤྱོད་པའི་སྟོབས་
མ141



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྣམས་ནི་ཡོངས་སུ་རྫོགས་པར་བགྱིད་པར་གྱུར་ཅིག །རང་ཉིད་གང་དུ་འཚང་རྒྱ་བའི་
སངས་རྒྱས་ཀྱི་ཞིང་རྣམས་རྒྱ་མཚོ་བདེ་བ་ཅན་ལྟར་སྣོད་བཅུད་ཀྱི་སྐྱོན་རྣམ་པར་དག་པར་
བྱེད་ཅིང་། སེམས་ཅན་རྒྱ་མཚོ་དག་ནི་ཆོ་འཕྲུལ་གསུམ་གྱི་སྒོ་ནས་སྲིད་ཞིའི་འཇིགས་པ་
ལས་རྣམ་པར་གྲོལ་བར་བྱེད་པ་དང་། ལུང་རྟོགས་ཀྱི་བསྡུས་པའི་ཆོས་རྣམས་རྒྱ་མཚོ་ཤེས་
རབ་ཀྱི་མིག་གིས་སོ་སོར་རབ་ཏུ་མཐོང་བར་བྱེད་ཅིང་། ཇི་སྙེད་པའི་རྣམ་པ་མཐའ་ཡས་པ་
ལ་གཅིག་ཆར་འཇུག་པའི་ཡེ་ཤེས་རྒྱ་མཚོ་རབ་ཏུ་རྟོགས་པ་མངོན་སུམ་དུ་བྱེད་པ་དང་།
བསོད་ནམས་དང་ཡེ་ཤེས་ཀྱི་བསྡུས་པའི་བྱང་ཆུབ་སེམས་དཔའ་སྤྱོད་པ་རྒྱ་མཚོ་དྲི་མས་མ་
གོས་པར་རྣམ་པར་དག་པར་བྱེད་ཅིང་། བྱང་ཆུབ་སེམས་དཔའི་སྨོན་ལམ་ཆེན་པོ་འབུམ་
ཕྲག་གྲངས་མེད་པ་བཅུ་ལ་སོགས་པ་རྒྱ་མཚོ་ལྟ་བུ་རྣམས་རབ་ཏུ་རྫོགས་པར་བྱེད་པ་དང་།
སངས་རྒྱས་རྒྱ་མཚོ་རྣམས་ནི་ཀུན་ཏུ་བཟང་པོའི་མཆོད་པའི་སྤྲིན་གྱིས་རབ་ཏུ་མཆོད་པར་
བྱེད་ཅིང་། ལས་བདུན་པོ་དེ་དག་ཀྱང་བསྐལ་པ་རྒྱ་མཚོར་མི་སྐྱོ་བའི་བརྩོན་འགྲུས་ཀྱིས་
སྤྱད་པར་བགྱིད་པ་སོགས་རྒྱ་མཚོ་ལྟ་བུའི་ལས་བརྒྱད་པོ་རྣམས་ཀྱང་སྐད་ཅིག་རེ་རེའི་ནང་
དུ་ཚང་བར་སྤྱོད་པར་གྱུར་ཅིག །
གང་ཡང་དུས་གསུམ་གཤེགས་པའི་རྒྱལ་བ་ཇི་སྙེད་པ་དེ་ཡིས་བླ་ན་མེད་པའི་བྱང་
ཆུབ་ཀྱི་གྱིར་སྤྱད་པ་སྤྱོད་པའི་ཚེ་སྨོན་ལམ་གྱི་བྱེ་བྲག་རྒྱ་མཚོ་ལྟ་བུ་བཏབ་པ་རྣམས་བདག་
གིས་བཟང་པོ་སྤྱོད་པའི་སྨོན་ལམ་གྱི་སྟོབས་ཀྱིས་བྱང་ཆུབ་དུ་མངོན་པར་སངས་རྒྱས་པའི་
ཆེད་དུ་ད་ལྟ་ཉིད་ནས་དེ་དག་མ་ལུས་པ་བདག་གིས་རྫོགས་པར་བགྱིའོ། །རྒྱལ་བ་ཀུན་གྱི་
སྲས་ཀྱི་ཐུ་བོར་གྱུར་པ་གང་གི་མིང་ནི་ཀུན་ཏུ་བཟང་པོ་ཞེས་བྱ་བར་ཕྱོགས་བཅུའི་སངས་
རྒྱས་སྲས་དང་བཅས་པས་ཡོངས་སུ་བསྒྲགས་པའི་མཁས་པ་དེ་དང་མཚུངས་པར་སྤྱོད་པ་
རླབས་པོ་ཆེ་ལ་སློབ་པའི་ཕྱིར་དགེ་བ་དེ་དག་ཐམས་ཅད་རབ་ཏུ་བསྔོའོ། །དེ་དག་རང་གི་
ལ142ལ



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
ལུས་གང་འདུལ་གྱི་གཟུགས་སུ་སྟོན་པ་དང་། རྡུལ་ཕྲན་རེར་ཡང་སངས་རྒྱས་ཀྱི་ཞིང་གི་
རྡུལ་སྙེད་ཀྱི་ལུས་སྟོན་ཅིང་། ལུས་གཅིག་གིས་སངས་རྒྱས་ཀྱི་ཞིང་ཁམས་འགེངས་པར་
སྟོན་པ་དང་། སངས་རྒྱས་ཐམས་ཅད་ཀྱི་དྲུང་ནས་མི་གཡོ་བར་སྟོན་པ་སོགས་ལུས་དང་།
དབྱངས་ཀྱི་དཀྱིལ་འཁོར་གཅིག་ལམ་སྐད་ཐམས་ཅད་སྟོན་པ་ལྟ་བུ་གང་དང་སྐད་ཅིག་
གཅིག་ལ་སྤྱོད་པ་རྒྱ་མཚོ་མངོན་དུ་བྱེད་པས་ཡིད་ཀྱང་རྣམ་པར་དག་པ་དང་། ཕ་རོལ་ཏུ་
ཕྱིན་པ་དང༌། བསམ་གཏན་དང་། ཏིང་ངེ་འཛིན་གྱི་སྤྱོད་པ་མ་ལུས་པར་དག་པར་བྱེད་
ཅིང་། དེ་ལ་བརྟེན་ནས་སངས་རྒྱས་ཀྱི་ཞིང་རྣམས་སྣོད་བཅུད་ཀྱི་འབྱོར་བ་རླབས་ཆེ་བ་
སྐད་ཅིག་རེར་ཡང་ཡོངས་སུ་དག་པར་བྱེད་པ་དེ་ལྟ་བུའི་ཚུལ་གྱིས་བསྔོ་བ་བཟང་པོ་མཁས་
པ་ཀུན་ཏུ་བཟང་པོའི་སྤྱོད་ཚུལ་ཇི་ལྟ་བར་དག་ཀྱང་དེ་དང་མཚུངས་པར་ཤོག་ཅིག །
ཀུན་ནས་མཛེས་ཤིང་ཐོག་མཐའ་བར་དུ་དགེ་བ་ཟབ་པ་དང་རྒྱ་ཆེ་བའི་སྤྱོད་པ་
ཡོངས་སུ་སྤྱད་པའི་ཕྱིར་འཇམ་དཔལ་གྱི་ནི་སྨོན་ལམ་ཇི་ལྟར་སྤྱད་པ་དེ་ལྟར་སྤྱད་པར་བགྱི་
ཞིང་ཀུན་ཏུ་བཟང་པོ་དང་འཇམ་པའི་དབྱངས་ཀྱི་སྤྱོད་པ་དང་མཚུངས་པར་སྨོན་པའང་བར་
མ་དོར་མི་ལྡོག་པར་མཐར་ཕྱིན་པའི་ཕྱིར་མ་འོངས་པའི་བསྐལ་པ་ཀུན་ཏུ་མི་སྐྱོ་བར་བརྩོན་
པ་ཤུགས་དྲག་པོས་དེ་ཡིས་བྱ་བ་སྤྱོད་པ་དེ་དག་གམ། མ་ལུས་པར་ཡོངས་སུ་རྫོགས་པར་
བགྱིའོ། །བྱང་ཆུབ་སེམས་དཔའ་རྣམས་ཀྱི་སྤྱོད་པ་རླབས་པོ་ཆེ་དག་ནི་རྒྱ་ཆེ་ཞིང་མཐའ་
ཡས་པས་ཚད་ཡོད་པར་མ་གྱུར་ཅིག །
སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པའི་ཡོན་ཏན་རྣམས་ཀྱང་ཚད་
བཟུང་དུ་མེད་པར་ཤོག་ཅིག །དེ་ལྟར་བུའི་སྤྱོད་པ་ཚད་མེད་པ་ལ་གནས་ནས་ཀྱང་རྒྱལ་བ་
སྲས་དང་བཅས་པ་དེ་དག་གི་རྣམ་པར་ཕུལ་ཐམས་ཅད་མངོན་སུམ་དུ་ཚལ་བར་བགྱེད་
པར་གྱུར་ཅིག །ནམ་མཁའི་མཐའ་ཕྱོགས་དང་དུས་ཀྱི་ཐུག་པར་གྱུར་བ་མེད་པའི་ཇི་ཙམ་
མ143



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པ་ལྟར་སེམས་ཅན་མ་ལུས་པའི་མཐའ་ཡས་དེ་བཞིན་དུ་བཟུང་དུ་མེད་པ་ཇི་ཙམ་པའི་
སེམས་ཅན་རྣམས་ཀྱི་ལས་དང་ཉོན་མོངས་པའི་ཁམས་ཀྱི་མཐའ་གྱུར་པ་མེད་པ་ལྟར་
བདག་གིས་སྔར་བཏབ་པའི་སྨོན་ལམ་དེ་དག་ཐམས་ཅད་རེ་རེ་ནས་མཐའ་ཡང་དེ་ཙམ་མོ་
ཞེས་དཔག་ཏུ་མེད་པར་གྱུར་ཅིག །
གང་ཡང་སྐྱེ་བོ་དག་གིས་ཕྱོགས་བཅུའི་ཞིང་རྣམས་མཐའ་ཡས་པ་རིན་པོ་ཆེ་སྣ་
བདུན་གྱིས་བརྒྱན་ཏེ་རྒྱལ་བ་རྣམས་ལ་དད་པའི་སེམས་ཀྱིས་ཕུལ་བ་དང་། ལྷ་དང་མི་ཡི་
བདེ་བ་མཆོག་བསྐྱེད་པའི་ཡོ་བྱད་དམ་པ་རྣམས་ཀྱང་ཞིང་གི་རྡུལ་སྙེད་ཀྱི་བསྐལ་བར་ཕུལ་
པ་བས་སྐྱེ་བོ་གང་གིས་བསྔོ་བའི་རྒྱལ་པོ་འདི་ཐོས་ནས་ཡི་རང་པས་ཚིག་དང་དོན་དྲན་
བཞིན་པའི་སྒོ་ནས་བྱང་ཆུབ་མཆོག་གི་རྒྱུ་དང་འབྲས་བུའི་ཚུལ་ལ་རྗེས་སུ་རབ་ཏུ་མོས་
ཤིང་། ལན་གཅིག་ཙམ་ཡང་དེད་པ་རབ་ཏུ་བསྐྱེད་པས་ནི་བསོད་ནམས་དམ་པའི་མཆོག་ཏུ་
འདི་འགྱུར་བ་དང་། དད་པ་དང་ལྡན་པའི་སྐྱེ་བོ་གང་གིས་དོན་ཡིད་ལ་དྲན་པས་བཟང་པོ་
སྤྱོད་པའི་སྨོན་ལམ་འདི་གཤར་སྒོམ་ཙམ་བྱས་ཏེ་སྨོན་ལམ་བཏབ་པས་ཀྱང་། དེ་ནས་ངན་
སོང་གི་རྒྱུན་ཐམས་ཅད་སྤང་བར་འགྱུར་ཞིང་། དེས་ནི་ལོག་པར་ལྟ་བ་ཅན་དང་ཐེག་ཆེན་
བཟློག་པའི་གྲོགས་པོ་ངན་པ་སྤང་བ་དང་། སངས་རྒྱས་སྣང་བ་མཐའ་ཡས་དེ་ཡང་དེས་
མྱུར་བར་མཐོང་ཞིང་། དེ་དག་གི་རྙེད་པ་རབ་ཐེག་ཆེན་གྱི་ཆོས་སྤྱོད་པའི་བཤེས་གཉེན་
དང་གྲོགས་དང་གནས་དང་ཡོ་བྱད་སོགས་མཐུན་རྐྱེན་ཐམས་ཅད་རྙེད་ཅིང་། ནད་དང་
སྡུག་བསྔལ་ལ་སོགས་པའི་རྐྱེན་ངན་ཐམས་ཅད་བྱང་ཆུབ་ཀྱི་སྤྱོད་པའི་གྲོགས་སུ་འགྱུར་
པས་ལུས་སེམས་བདེ་བར་འཚོ་ལ་མི་ཚེ་འདི་འང་རྒྱལ་བ་སྲས་བཅས་ཀྱི་བྱིན་རླབས་ཀྱིས་
འདི་ཕྱིའི་དོན་ཐམས་ཅད་ལེགས་པར་འགྲུབ་སྟེ་འོང་བ་དང་། བྱང་ཆུབ་སེམས་དཔའ་ཀུན་
ཏུ་བཟང་པོ་དེ་ཡང་སེམས་དང་སྤྱོད་དང་ཡོན་ཏན་དང་། བསོད་རྣམས་ཅི་འདྲ་བ་གང་དེ་
༤144ལ



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
དག་ཀྱང་རིང་པོ་མི་ཐོགས་པར་དེ་བཞིན་དུ་འགྱུར་ཞིང་། མཚམས་མེད་པ་ལྔ་པོ་དག་གི་
སྡིག་པ་གང་དག་གིས་མི་ཤེས་རྨོངས་པའི་དབང་གིས་བྱས་པ་དག་ཀྱང་། དེ་ཡིས་བཟང་པོ་
སྤྱོད་པ་འདི་དོན་དྲན་བཞིན་མོས་པས་བརྗོད་ན་མྱུར་དུ་མ་ལུས་པར་ཡོངས་སུ་བྱང་བར་
འགྱུར་བ་སོགས་མཐོང་ཆོས་ཀྱི་ཡོན་ཏན་དང་། ཕྱི་མའི་ཚེ་རབས་རྣམས་སུའང་རིག་པའི་
གནས་རྣམས་ལ་ཐོགས་པ་མེད་པར་འཇུག་པའི་ཡེ་ཤེས་དང་། གཟུགས་དང་མཚན་རྣམས་
དང་། རིགས་དང་ཁ་དོག་ཕུན་སུམ་ཚོགས་པ་རྣམས་དང་ལྡན་པར་གྱུར་ཅིག །
བྱང་ཆུབ་ཀྱི་ལམ་ལ་བར་དུ་གཅོད་པའི་བདུད་དང་ལོག་པར་ཞུགས་མུ་སྟེགས་བྱེད་
མང་པོས་དེའི་ལམ་ལ་བར་དུ་གཅོད་པར་བྱེད་མི་ཐུབ་པར། དེ་དག་བསོད་ནམས་དང་ཡེ་
ཤེས་ཀྱི་སྟོབས་ཀྱིས་ཟིལ་གྱིས་གནོན་ཞིང་། འཇིག་རྟེན་གསུམ་པོ་ཀུན་ལ་ལྷ་དང་བཅས་
པའི་འགྲོ་བ་ཀུན་གྱིས་མཆོད་པ་དང་ཕྱག་བྱར་འགྱུར་བ་སོགས་རྒྱུ་དང་། ཤིན་ཏུ་མྱུར་པའི་
ལམ་གྱི་བགྲོད་པ་མཐར་ཐུག་པས་བྱང་ཆུབ་ཀྱི་ཤིང་གི་དབང་པོའི་དྲུང་དུ་དེ་མྱུར་དུ་འགྲོ་
ཞིང་། དེར་སོང་ནས་ཀྱང་སེམས་ཅན་ཐམས་ཅད་ལ་བླ་ན་མེད་པའི་བྱང་ཆུབ་ཀྱི་ཕན་པ་
སྒྲུབ་པའི་ཕྱིར་རྡོ་རྗེ་དཀྱིལ་དཀྲུང་གིས་འདུག་སྟེ་བླ་ན་མེད་པའི་བྱང་ཆུབ་སངས་རྒྱས་ཀྱི་གོ་
འཕང་མངོན་དུ་བྱས་ཅིང་ཟབ་རྒྱས་ཆོས་ཀྱི་འཁོར་ལོ་རབ་ཏུ་བསྐོར་བ་དང་། རྡོ་རྗེ་ལྟ་བུའི་
ཏིང་ངེ་འཛིན་གྱིས་བདུད་ཀྱི་དམག་བྱེ་བ་ཕྲག་བརྒྱ་རྣམས་སྡེ་དང་བཅས་པ་ཐམས་ཅད་
བཏུལ་བར་བྱེད་པ་སོགས་སྨོན་ལམ་ཡིད་ལ་བྱས་པའི་ཕན་ཡོན་རྣམས་ཀྱང་གནས་སྐབས་
མཐའ་དག་ཏུ་ཐོབ་པར་གྱུར་ཅིག །གང་ཡང་བཟང་པོ་སྤྱོད་པའི་སྨོན་ལམ་གྱི་གཞུང་འདིའི་
ཚིག་ཙམ་ཁ་ཏོན་དུ་བྱེད་པས་འཆང་བ་དང་། གཞན་ལ་སྟོན་ཏམ་གླེག་བམ་ཀློག་པ་དང་།
འབྲི་བ་ལ་སོགས་པ་བྱས་ནའང་དེ་ཡི་རྣམ་པར་སྨིན་པ་སངས་རྒྱས་ཉིད་ཀྱི་སྤྱོད་ཡུལ་ལས་
ཉན་རང་སོགས་ཀྱིས་བསམ་གྱིས་མི་ཁྱབ་པས་བླ་ན་མེད་པའི་བྱང་ཆུབ་མཆོག་གི་ཐབས་
ལ145



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འདི་ལ་སོམ་ཉི་མེད་ཅིང་། འཇམ་དཔལ་དཔའ་བོས་མི་རྟོགས་པའི་ཤེས་རབ་ཀྱིས་དགེ་རྩ་
རྣམས་བྱང་ཆུབ་ཏུ་བསྔོ་བའི་ཚུལ་ཇི་ལྟར་མཁྱེན་པ་དང་ཀུན་ཏུ་བཟང་པོ་དེ་ཡང་དེ་བཞིན་
དུ་ཡོངས་སུ་བསྔོ་བའི་ཚུལ་ལ་མཁས་ཤིང་། གཞན་ཡང་སྤྱན་རས་གཟིགས་སོགས་རྒྱལ་
སྲས་དེ་དག་ཀུན་གྱིས་ཇི་ལྟར་བསླབ་པའི་རྗེས་སུ་བདག་སློབ་པར་བྱེད་ཅིང་བཟང་པོ་སྤྱོད་
པ་འདོན་པ་སོགས་ཀྱི་དགེ་བ་འདི་དག་ཐམས་ཅད་རབ་ཏུ་བསྔོ་བར་བགྱིའོ། །དུས་གསུམ་
དུ་གཤེགས་པའི་རྒྱལ་བ་ཐམས་ཅད་ཀྱིས་བསྔོ་བ་གང་ལ་མཆོག་ཏུ་བསྔགས་པ་ནམ་
མཁའི་མཐའ་གཏུགས་པའི་སེམས་ཅན་ཐམས་ཅད་ལ་སྲིད་ལ་ཇི་སྲིད་གནས་ཀྱི་བར་དུ་བླ་
ན་མེད་པའི་ཕན་བདེ་སྤྲེལ་བའི་ཕྱིར་བྱང་ཆུབ་ཀྱི་རྒྱུ་བསྔོ་བ་དེ་བཞིན་དུ་བདག་གིས་སྨོན་
ལམ་བཏོན་པ་ལ་སོགས་པའི་དགེ་བའི་རྩ་བ་འདི་དག་ཀུན་ཀྱང་། ཀུན་ཏུ་བཟང་པོའི་སྤྱོད་
པའི་སྒོ་ནས་བྱང་ཆུབ་ཆེན་པོ་རབ་ཏུ་བསྔོ་བར་བགྱིའོ། །
དགེ་བའི་རྩ་བ་འདིའི་མཐུས་བདག་ནི་འཆི་བའི་དུས་བྱེད་པར་གྱུར་པ་ན། ལས་དང་
ཉོན་མོངས་པ་དང་རྣམ་སྨིན་གྱིས་སྒྲིབ་པ་ཐམས་ཅད་དག་ནི་ཕྱིར་བསལ་ཏེ། དབང་པོའི་
མངོན་གསུམ་གྱི་སྤྱོད་ཡུལ་དུ་སངས་རྒྱས་སྣང་བ་མཐའ་ཡས་དེ་མཐོང་ཞིང་། མཐོང་ནས་ཀྱང་
དེ་ཉིད་ཀྱི་ཐུགས་རྗེ་དང་བདག་གི་སྨོན་ལམ་སྟོབས་ཀྱིས་བདེ་བ་ཅན་གྱི་ཞིང་དེར་ཐོགས་པ་
མེད་པར་རབ་ཏུ་འགྲོ་ཞིང་། དེར་སོང་ནས་ནི། སྨོན་ལམ་ཆེན་པོ་འབུམ་ཕྲག་བཅུ་ལ་སོགས་
པ་འདི་དག་ཐམས་ཅད་དོན་མངོན་དུ་འགྱུར་བར་ཤོག་ཅིག །
དེ་དག་གི་དོན་མ་ལུས་པ་བདག་གིས་ཡོངས་སུ་བསྐངས་ཤིང་རྫོགས་པར་བྱས་ནས་
འཁོར་བའི་འཇིག་རྟེན་ཇི་སྲིད་མ་སྟོང་བ་དེ་སྲིད་སེམས་ཅན་ཐམས་ཅད་ལ་གནས་སྐབས་
དང་མཐར་ཐུག་གི་ཕན་པ་སྒྲུབ་པས་བགྱིའོ། །རྒྱལ་བ་འོད་དཔག་ཏུ་མེད་པའི་ཞིང་དང་
འཁོར་གྱི་དཀྱིལ་འཁོར་སྨོན་ལམ་གྱི་མཐུ་ལས་གྲུབ་པས་བཟང་ཞིང་ཚོགས་གཉིས་དང་
ལ 146ལ



བཟང་པོ་སྤྱོད་པའི་སྨོན་ཚིག་ལ་འབྲུ་སྣོན་པའི་སྨོན་ལམ་བཏབ་པ།
ཐེག་པ་ཆེན་པོའི་ཆོས་ཀྱི་འབྱོར་པ་རླབས་ཆེ་བས་ཉམས་དགའ་བ་དེར་རིན་པོ་ཆེའི་པདྨོ་
དམ་པ་འོད་ཀྱི་འཕྲེང་བས་ཀུན་ཏུ་མཛེས་པ་ལས་ཐོགས་པ་མེད་པར་བརྫུས་ཏེ་སྐྱེས་ནས་
སྣང་བ་མཐའ་ཡས་རྒྱལ་བས་མངོན་སུམ་དུ་བླ་ན་མེད་པའི་བྱང་ཆུབ་མཆོག་ཏུ་ལུང་བསྟན་
པའང་བདག་གིས་དེར་ཐོབ་པར་ཤོག་ཅིག །ཞིང་དེར་ནི་བདག་གིས་དེ་ལྟ་བུའི་ཚུལ་གྱིས་
ལུང་བསྟན་པ་ཐོབ་ནས་ཀྱང་སྐད་ཅིག་དེ་ཉིད་ལ་སྤྲུལ་པ་མང་པོའི་བྱེ་བ་ཕྲག་བརྒྱ་ལ་
སོགས་པ་འགྱེད་པར་བྱེད་ཅིང་། སྤྲུལ་པའི་ལུས་དེ་དག་གིས་ཀྱང་ཐབས་དང་ཤེས་རབ་ཀྱི་
བློ་གྲོས་ཀྱི་སྟོབས་ཀྱིས་ཕྱོགས་བཅུ་རྣམས་སུའང་མཐའ་ཡས་པའི་སེམས་ཅན་རྣམས་ལ་
བྱང་ཆུབ་མཆོག་ལ་འགོད་པའི་ཕན་པ་སྒྲུབ་པ་རྣམ་པར་ཐར་པའི་སྒོ་མང་པོས་བགྱིད་པར་
གྱུར་ཅིག །
བཟང་པོ་སྤྱོད་པའི་སྨོན་ལམ་གྱི་དོན་སེམས་པ་དང་གཞུང་འདོན་པ་སོགས་ཀྱིས་
བཏབ་པ་ཡིས་དགེ་བ་ཅུང་ཟད་བདག་གིས་ཅི་བསགས་པ་དེ་ནི། ཕྱོགས་བཅུའི་འགྲོ་བ་
རྣམས་ཀྱིས་དཀར་པོའི་ཕྱོགས་དང་མཐུན་པའི་སྨོན་ལམ་གྱི་དགེ་བ་ཇི་སྙེད་དེ་རྣམས་སྐད་
ཅིག་ཐམས་ཅད་འབྱོར་བར་ཤོག་ཅིག །ཀུན་ཏུ་བཟང་པོ་སྤྱོད་པའི་སྨོན་ལམ་འདོན་པ་དང་
སེམས་པའི་དགེ་རྩ་བྱང་ཆུབ་ཏུ་བསྔོས་པ་འདི་ཡིས་བསོད་ནམས་དམ་པ་མཐའ་ཡས་པ་
གང་ཐོབ་པ་དེས། འགྲོ་བ་སྡུག་བསྔལ་ཆུ་བོར་བྱིང་བ་རྣམས་མྱུར་དུ་ཐར་ཏེ་འོད་དཔག་
མེད་པའི་གནས་རབ་ཞིང་ཁམས་མཆོག་ཏུ་སྐྱེ་བ་འཛིན་པ་སོགས་ཡོན་ཏན་གྱི་ཚོགས་ཀྱི་རྒྱ་
མཚོ་ལྟ་བུ་ཐོབ་པར་ཤོག་ཅིག །བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་དག་སྨོན་ལམ་
ཐམས་ཅད་ཀྱི་ནང་ནས་མཆོག་གི་གཙོ་བོར་གྱུར་པས། གཞུང་འདོན་པ་དང་། དོན་སེམས་
པ་དང་། འཚང་བ་སོགས་ཀྱི་སྒོ་ནས་མཐའ་ཡས་པའི་འགྲོ་བ་ཀུན་ལ་ཕན་པར་བྱེད་ཅིང་།
ཀུན་ཏུ་བཟང་པོ་སྤྱོད་པས་ཡོངས་སུ་བརྒྱན་པའི་གཞུང་ཡོངས་སུ་གྲུབ་ནས། ངན་སོང་ལ་
~147



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སོགས་པ་འཁོར་བའི་རྒྱུད་རྣམས་མ་ལུས་པ་སྟོངས་པར་གྱུར་ཏེ་བླ་ན་མེད་པའི་བྱང་ཆུབ་ཀྱི་
བདེ་བས་སེམས་ཅན་ཀུན་གྱི་རེ་བ་སྐོང་བར་གྱུར་ཅིག །ཅེས་བློ་ཡང་ཡུལ་དུ་མ་སོང་བར་
སེམས་རྩེ་གཅིག་པས་བཏོན་ཏེ་སྨོན་ལམ་བཏབ་ན། གོང་གི་ཚིག་དང་དོན་ཡིད་ལ་བྱས་པའི་
ཕན་ཡོན་མཐའ་དག་གདོན་མི་ཟ་བར་ཐོབ་པས་འབད་པར་བྱས་ལ། ཚོགས་ཞིང་རྣམས་
ཀྱིས་ཀྱང་སྨོན་ལམ་གྱི་དཔང་པོ་མཛད་དེ་དེ་ལྟར་འགྲུབ་པར་བྱིན་གྱིས་བརླབ་པར་བསམ་
ཏེ་རང་ལ་བསྟིམ་པའམ་མི་དམིགས་པར་སྦྱང་པས་ཆོག་པར་སེམས་སོ། །
འདིར་སྨྲས་པ། དམ་པའི་བཤེས་གཉེན་དེད་དཔོན་ལ་བརྟེན་ནས། །རྨད་བྱུང་བྱང་
ཆུབ་སེམས་ཀྱི་གྲུ་གཟིང་གི །ཀུན་བཟང་སྤྱོད་པའི་རྒྱ་མཚོ་རབས་བརྒལ་ཏེ། །རྣམ་མཁྱེན་
ཐར་པའི་གླིང་དུ་མྱུར་སོན་ཤོག །དེར་མ་སོན་པའི་ཚེ་རབས་འཕྲེང་བར་ཡང་། །ཐེག་
མཆོག་དགེ་བའི་བཤེས་ཀྱི་རྗེས་བཟུང་སྟེ། །རྒྱལ་སྲས་ཀུན་བཟང་རྗེས་སུ་སློབ་པ་ལ། །
ཞུམ་པ་མེད་པར་བརྩོན་པ་བསྐྱེད་པར་ཤོག །ཉམ་ངའི་སྲིད་པར་འཕྱན་པའི་འགྲོ་རྣམས་
ཀྱང་
། །བླ་མེད་ཞི་བ་མཆོག་གི་གོ་འཕང་ལ། །རིང་མིན་བདེ་བླག་ཉིད་དུ་བཀོད་པ་ཡིས། །
སྡུག་བསྔལ་རྒྱ་མཚོ་མྱུར་དུ་སྐེམ་གྱུར་ཅིག །ཅེས་བཟང་པོ་སྤྱོད་པའི་སྨོན་ལམ་གྱི་ཚིག་རྣམས་བྱིན་བརླབས་ཀྱི་
ཁྱད་པར་དུ་སེམས་ཏེ་སོར་བཞག་ཏུ་བཀོད་ནས་བར་བར་གསལ་བྱེད་ཡིག་འབྲུ་ཤས་རེ་བསྣན་ནས་ཚིག་དོན་མངོན་པར་གོ་བར་
བྱས་པ་འདིའང་སྨྲ་བའི་དབང་ཕྱུག་ཞབས་དྲུང་ངག་དབང་རྒྱ་མཚོ་ནས་དངོས་སྐྱེས་དང་བཅས་བསྐུལ་བའི་གཡར་ངོ་མ་ལྡོག་པར་
གྱི་ན་པ་འཇིགས་མེད་འཕྲིན་ལས་རྒྱ་མཚོ་རང་གི་ཡིད་སྐྱོར་གྱི་གསོས་སུའང་དམིགས་ཏེ་མདོ་སྨད་བསྟན་པའི་འབྱུང་གནས་དཔལ་
ལྡན་བཀྲ་ཤིས་འཁྱིལ་ནས་སྦྱར་བ་དགེ་ལེགས་འཕེལ།། །།
ཨོཾ་སྭ་སྟི། སྐྱབས་མགོན་བཞི་བའི་ཐུགས་རྗེའི་འོད་སྟོང་གིས། །དུས་མཐར་རྒྱལ་
བསྟན་འདབ་བརྒྱ་བཞད་པའི་ཚལ། །ཆོས་གྲྭ་བཀྲ་ཤིས་ཆོས་འབྱོར་གླིང་མཆོག་ནས། །
སྤར་གྱི་ཆོས་སྦྱིན་སྤྱད་ རྩའི་དགའ་སྟོན་འཕེལ། །སརྦ་མངྒ་ལཾ། །
༤148ལ



༄༅། །བཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
ལེགས་བཤད་སྙིང་གི་ནོར་གཅིག་བདེ་ཅན་ཞིང་དུ་བསྐྱོད་པའི་
རྟ་མཆོག་བཱ་ལ་ཧ་ཞེས་བྱ་བ་བཞུགས་སོ། །
བློ་བཟང་ཆོས་འབྱོར་ལྷུན་གྲུབ།
ན་མོ་གུ་རུ་མཉྫ་གྷོ་ཥཱ་ཡ། བདེ་སྟོང་གཉིས་མེད་ཡེ་ཤེས་སྒྱུ་མའི་རོལ་རྩེད་ཅིར་ཡང་
འཆར་ལ་རྟག་ཏུ་མཉམ་གཞག་གཡོ་མེད་ཀྱང་། །སྲིད་གསུམ་སྡུག་བསྔལ་ན་ཀྲའི་གྲོང་
བཞིན་སྐད་ཅིག་རེར་ཡང་བཟོད་མེད་མཚོན་གྱི་རྦ་རླབས་རྣམ་འཁྲུག་པ། །རྟེན་འབྱུང་རིམ་
ཚུལ་བཅུ་གཉིས་འཁོར་ལོས་སྲིད་པར་འཕྱན་པའི་འགྲོ་ལ་སྲིད་པའི་རྒྱུན་གཅོད་ཉེར་མཛད་
པའི། །ཟས་གཙང་སྲས་དང་དབྱེར་མེད་ངག་གི་དབང་ཕྱུག་བློ་བཟང་འབྱོར་ལྡན་ཁྱོད་
ཞབས་སྐྱེ་ཀུན་གཙུག་ཏུ་མཆོད། །མ་སྨད་བྱང་ཆུབ་མཆོག་ཏུ་ཐུགས་བསྐྱེད་ཅིང་། །དཀའ་
བ་བགྲང་དུ་མི་བཟོད་ཀུན་སྤྱད་པས། །བླ་མེད་སྤངས་རྟོགས་ཡོངས་རྫོགས་སྣང་མཐའ་
ཡས། །བརྩེ་ཆེན་ཐུགས་རྗེས་རྟག་ཏུ་སྐྱོང་བར་མཛོད། །སྙིང་རྗེའི་བདུད་རྩི་བྱེ་བ་གཅིག་
ཉིད་དུ། །འཁྱིལ་བའི་རང་གཟུགས་ཟླ་བ་མཛེས་པའི་སྐུ། །ལག་ན་པདྨ་འཆང་པའི་སེམས་
དཔའ་ཆེས། །ཐར་པའི་ཁང་བཟང་འཁྲིད་པའི་ས་མཁན་མཛོད། །འདི་ན་འཕགས་ཡུལ་
.. ...} --



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མཁས་གྲུབ་གསུང་གི་བཅུད། །གངས་ལྗོངས་དམ་པ་རྣམས་ཀྱི་ཐུགས་དམ་མཐིལ། །རྒྱལ་
སྲས་ཀུན་ཏུ་བཟང་པོའི་གདམས་པའི་གཏེར། །འདི་ཡི་མཚན་ཙམ་རྙེད་པའང་སྲིད་པ་
འདིར། །སྲིད་འབྱོར་མ་ལུས་རྙེད་ཀྱང་བསྒྲུན་དུ་ཅི། །དེ་ཕྱིར་བླ་མའི་བཀའ་དྲིན་འཁར་བ་
ལ། །བརྟེན་ཏེ་ཁོ་བོའི་རྣམ་དཔྱོད་གོམ་པའི་འགྲོས། །འཁྱོགས་མིན་ལེགས་བཤད་དྲང་
པོར་བཀོད་ལ་སྤྲོ། །
དེ་ལ་འདིར་འོ་སྐོལ་གྱི་སྟོན་པ་ཐུགས་རྗེ་ཅན་ཤཱཀྱའི་རྒྱལ་པོས་ཆོས་ཕུང་བརྒྱད་ཁྲི་
བཞི་སྟོང་ཇི་སྙེད་ཅིག་བཀའ་བསྩལ་བར་འཁོར་ལོ་བར་ཐོག་མཐའ་གསུམ་དུ་གྲགས་ལ།
དེ་ལས་འདི་ནི་འཁོར་ལོ་ཐ་མའི་ཡ་གྱལ་མདོ་སྡེ་ཕལ་བོ་ཆེ་ནས། རྒྱས་སྲས་ཀུན་ཏུ་བཟང་
པོས་རྒྱལ་བ་རྣམས་ཀྱི་ཞིང་དུ་བསམ་ལས་འདས་པའི་མཆོད་སྤྲིན་རྒྱ་མཚོས་མཆོད་ཅིང་།
བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཕྲ་མོ་རྙེད་དག་ཡང་བསྣན་ཏེ་མངོན་པར་
བརྗོད་པའི་ཕྱིར་ཚིགས་སུ་བཅད་པའི་དབྱངས་ཀྱིས་སྨོན་ལམ་བཏབ་པ་བཟང་སྤྱོད་དུ་
གྲགས་པ་གསུངས། དེ་ལ་གདམས་པ་དངོས་ནི་བཟང་སྤྱོད་ལས། བདག་ནི་འཆི་བའི་དུས་
བྱེད་གྱུར་པ་ན། །བདེ་བ་ཅན་གྱི་ཞིང་དེར་རབ་ཏུ་འགྲོ། །ཞེས་པས་སྟོན་ལ།
གདམས་པ་འདི་སངས་རྒྱས་བཅོམ་ལྡན་འདས་ཀྱིས། མགོན་པོ་འཇམ་དཔལ་
དབྱངས་དང་། འཇམ་དཔལ་གྱིས་གྲུབ་ཆེན་ཛེ་ཏཱ་རི་དགྲ་ལས་རྣམ་རྒྱལ་ལ་གནང་ནས་བ་
རི་ལོ་ཆེན་གྱིས་བོད་དུ་སྤྱན་དྲངས། དེ་ནས་འཇམ་དབྱངས་གོང་མ་ཆེན་པོ་རྣམ་ལྔའི་ཟབ་
ཆོས་ཐུགས་དམ་མཛད་ཅིང་། ལྷག་པར་འཇམ་མགོན་ས་སྐྱ་པཎྜི་ཏ་ཆེན་པོས་ཡིག་ཆའང་
མཛད། རང་རེའི་ལུགས་སུ་ནི། འཇམ་མགོན་བླ་མ་ཙོང་ཁ་པ་ཆེན་པོ་ཡབ་སྲས་སོགས་
ཀྱིས་ཐུགས་གཙིགས་ཆེ་བར་མཛད་པར་མངོན་ལ། ཕྱིས་སུ་རྒྱལ་དབང་ལྔ་པ་ཆེན་པོས།
འཇམ་དབྱངས་ས་པཎ་གྱི་གསུང་རྩ་ཚིག་མཛད་དེ་ཤིན་ཏུ་གསལ་བའི་སྒོམ་དོན་མཛད་ཅིང་
ལ150ལ



བཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
ཐུགས་དམ་མཛད། གཞན་ཡང་གནམ་གྱི་ལྷ་གོང་མ་བདག་པོ་ཆེན་པོའི་རིགས་ཀྱི་ཅོད་
པན་ཐུའུ་བཀྭན་པ། རྗེ་ངག་དབང་ཆོས་ཀྱི་རྒྱ་མཚོས་འདི་ཉམས་བཞེས་གཙོ་བོར་མཛད་དེ་
བདེ་བ་ཅན་དུ་འགྲོ་བ་ཡིན་གསུངས། ཡང་མཁས་གྲུབ་ངག་དབང་རྡོ་རྗེ་དཔལ་བཟང་པོས་
འདི་ཉིད་ཐུགས་དམ་གྱི་མཐིལ་མཛད་དེ་བདེ་བ་ཅན་དུ་རེ་ཞིག་འགྲོ་བ་ཡིན་གསུངས་པ་སོགས་
གཞན་ཡང་འདི་ལ་བརྟེན་ནས་བདེ་བ་ཅན་དུ་སྐྱེ་བའི་ལོ་རྒྱུས་ཆེས་མང་བར་སྣང་ངོ་། །དེས་
ན་བདག་ལེགས་སུ་འདོད་པ་དག་ཚུལ་འདི་ལ་འབད་པར་འཚལ་ལོ། །
ད་ནི་གདམས་པ་དངོས་བཤད་པ་ལ་བཞི། སྦྱོར་བ་དངོས་གཞི་མཇུག་དང་ཕན་ཡོན་
ནོ། །དང་པོ་ནི། དཀོན་མཆོག་གསུམ་ལ་སྐྱབས་འགྲོ་དང་། །དེ་ནས་བྱང་ཆུབ་སེམས་བསྒོམ་
བྱ། །མདུན་དུ་སྣང་བ་མཐའ་ཡས་བསྒོམ། །དེ་ལ་ཕྱག་འཚལ་མཆོད་པ་བྱ། །ཞེས་གསུངས་པ་
ལ། གནས་ཁང་བྱི་དོར་བྱ། དཀོན་མཆོག་གི་རྟེན་སྤྱི་དང་ཁྱད་པར། བདེ་བ་ཅན་གྱི་ཞིང་
བཀོད་ཀྱི་ཐང་ཁ་བཀྲམ། མ་འབྱོར་ན་འོད་དཔག་མེད་ཀྱི་སྐུ་བྲིས་འབུར་གང་ཡང་རུང་བ་
ཞལ་ཤར་དུ་ཕྱོགས་པར་སྟེགས་སོགས་མཐོན་པོར་བཞུགས་སུ་གསོལ། མདུན་དུ་མཆོད་
པ་ལོག་འཚོས་མ་གོས་པ་ཅི་འབྱོར་བཤམས། རང་ཉིད་ཉལ་བའི་མགོ་བྱང་དང་མདུན་ནུབ་
ཏུ་ཕྱོགས་པར་བྱས་ཏེ་མལ་དུ་སེངྒེ་ཉལ་སྟབས་ཏེ་གློ་གཡས་པ་འོག་ཏུ་བཙུགས་རྐང་པ་
གཡས་ཅུང་ཟད་བསྐུམས་སྟེང་དུ་གཡོན་བརྐྱངས་ཏེ་འོང་བར་བྱས་པའི་སྟེང་དུ་ལག་པ་གཡོན་
བཞག །ལག་གཡས་ཀྱི་སྲིན་ལག་གི་སོར་མོས་སྣ་བུག་གཡས་བཀག་ནས། རླུང་སྣ་བུག་
གཡོན་ནས་རྒྱུ་བར་བྱས་ཏེ་ཉལ། གནས་ཁང་དེ་བདེ་བ་ཅན་དངོས་ཡིན་སྙམ་དུ་བསམ་ལ།
མདུན་དུ་བླ་མ་རྒྱལ་བ་འོད་དཔག་མེད་གཙོ་བོར་གྱུར་པའི་དཀོན་མཆོག་གསུམ་ནམ་
མཁའ་གང་བ་བཞུགས་པ་ལ། གཡས་སུ་ཕ་གཡོན་དུ་མ་སོགས་སེམས་ཅན་ཐམས་ཅད་ས་
ཡི་དྲེག་པ་ལྟར་སྨུག་ཤིག་གེ་ཐམས་ཅད་མི་ཡི་རྣམ་པ་ཅན་དུ་སྒོམ་པའི་རང་དང་མགྲིན་གཅིག་
ལ151ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཏུ། བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །
དགེ་འདུན་སྐྱབས་སུ་མཆིའོ། །རྒྱལ་བ་འོད་དཔག་མེད་ཀྱི་ལྷ་ཚོགས་འཁོར་དང་བཅས་པ་
རྣམས་ལ་སྐྱབས་སུ་མཆིའོ། །ལན་གསུམ། དེ་ཚེ་བསམ་བྱ་ནི་སྤྱིར་འཁོར་བའི་སྡུག་བསྔལ་
ལ་སྐྱོ་ཤས་འཇིགས་སྐྲག་མེ་འབར་བའི་ཀློང་དུ་ལྷུང་བ་ཇི་ལྟ་བ་བཞིན་གནས་པས་ན།
ལས་སྐྱོབ་ནུས་པ་དཀོན་མཆོག་ཁོ་ནར་ཡིད་ཆེས་པའི་སྒོ་ནས། བདག་གི་འདི་ཕྱི་བར་དོ་
ཀུན་ཏུ་སྐྱིད་སྡུག་ཅི་བྱུང་ཡང་ཁྱེད་ཤེས། བློ་ལིང་གིས་འགེལ་བ་ཡིན། ཐུགས་ཀྱིས་མ་
གཏོང་ཞིག་བསམ་དགོས། དེ་ལྟར་བསམ་ན་ཇི་སྐད་གསུང་པའི་སྐྱབས་འགྲོའི་ཕན་ཡོན་
འབྱུང་། །སྡིག་པ་དཔག་མེད་དག་ལ། དཀོན་མཆོག་གི་བསླུ་མི་སྲིད་པས་ཐུགས་རྗེས་ནམ་
དུའང་མི་གཏོང་ངོ་། །
དེ་ལྟར་མ་ཡིན་པ་སྐྱབས་འགྲོའི་ཚིག་ཙམ་ངག་ནས་བརྗོད་པ་ལས། དོན་ཅུང་ཟད་
མི་བསམ་པ་ནེ་ཙོས་མ་ཎི་འདོན་པ་ལྟར་བྱས་ན་བཏོན་པའི་ཕན་ཡོན་ལས། སྐྱབས་འགྲོའི་
དོན་པོ་དངོས་མ་ཡིན། དཀོན་མཆོག་གི་ཐུགས་རྗེས་ཨི་སྐྱོབ་རེ་ན་གོང་དུ་བཤད་པའི་དོན་
རྣམ་པ་ཀུན་ཏུ་སོམས་ཤིག དེ་ནས། དཀོན་མཆོག་གསུམ་ལ་བདག་སྐྱབས་མཆི། །སྡིག་
པ༴ ཡིད་ཀྱིས་བཟུང་། ལན་གསུམ། མ་རྒན་སེམས་ཅན་ཐམས་ཅད་རང་ལ་དྲིན་ཆེ་བ་དེ་
རྣམས་སྡུག་བསྔལ་གསུམ་གྱིས་མནར་བར་སྙིང་རེ་རྗེ། དེ་ཐམས་ཅད་བདག་གཅིག་པུས་
སངས་རྒྱས་ཀྱི་སར་འགོད་དོ། །དེ་འགོད་པ་ལ་ད་ལྟར་རང་ཐར་པ་མ་ཐོབ་ན་གཞན་ཐར་
བར་ག་ལ་ཁྲིད་ནུས་ཀྱང་། ཐོག་མ་རང་ཉིད་རྒྱལ་བ་འོད་དཔག་མེད་པའི་ཞབས་དྲུང་དུ་སྐྱེ་
ངེས་པར་བྱས་ལ། དེར་སྐྱེས་ནས་མྱུར་དུ་རྫོགས་སྨིན་སྦྱང་གསུམ་མཐར་ཕྱི་པར་བགྱིས་
ནས་སེམས་ཅན་ཐམས་ཅད་སངས་རྒྱས་ཀྱི་ས་ལ་བཞག་གོ་སྙམ་དུ་བྱང་ཆུབ་ཀྱི་སེམས་
བསྐྱེད་པ་བསྒོམ་ལ། རང་ཉིད་ཡི་དམ་གང་མོས་སྐད་ཅིག་ཏུ་གསལ་གཏབ་སྟེ། དཔེར་ན།
ལ152



བཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
རང་ཉིད་སྐད་གཅིག་གིས་འཕགས་པ་སྤྱན་རས་གཟིགས་སུ་གྱུར། ཞེས་པ་ལྟ་བུའོ། །
དེ་ནས་ངག་ཏུ། མདུན་དུ་རིན་ཆེན་ཁྲི་སྟེང་པད་ཟླའི་སྟེང་། །བཅོམ་ལྡན་འོད་དཔག་
མེད་མགོན་སྐུ་མདོག་དམར། །ཞལ་གཅིག་ཕྱག་གཉིས་མཉམ་བཞག་ཕྱག་རྒྱའི་སྟེང་། །
བདུད་རྩིས་གང་བའི་རིན་ཆེན་སྣོད་མཆོག་བསྣམས། །སྣ་ཚོགས་དར་དང་རིན་ཆེན་རྒྱན་མང་
གསོལ། །མཚན་དཔའི་གཟི་འབར་འོད་ཕུང་འབར་བའི་དབུས། །ལོངས་སྐུའི་ཆས་རྫོགས་
ཞབས་ཟུང་སྐྱིལ་ཀྲུང་ཅན། །སྣང་སྟོང་འོད་སྐུ་ཤིན་ཏུ་དགྱེས་པའི་ཚུལ། །མདུན་གྱི་མཐའ་སྐོར་
རྩ་བརྒྱུད་བླ་མ་དང་། །རྒྱབ་ཏུ་སངས་རྒྱས་བྱང་སེམས་ཉན་རང་ཚོགས། །ཏིལ་གྱི་གོང་བུ་ལྟ་
བུའི་མཁའ་ལམ་ཁྱབ། །མངོན་སུམ་མཇལ་བ་ཇི་བཞིན་བཞུགས་པར་གྱུར། །ཞེས་བརྗོད་ལ།
ཡན་ལག་བདུན་པ་གཞུང་ལས་བྱུང་བའམ། བསྡུ་ན། བསླུ་མེད་དཀོན་མཆོག༴ ངན་སོང་
དག་པའི༴ འོད་དཔག་མེད་ལ་ཕྱག་འཚལ་ལོ། །སངས་རྒྱས་གཙོ་ལ༴ སྐྱོབ་པ་ཆོས༴ དགེ་
འདུན༴ གསུམ་ལ་རྟག་ཏུ༴ མཆོད་ཡོན་ཞབས་བསིལ་མེ་ཏོག་བདུག་སྤོས་དང་། །སྣང་
གསལ་དྲི་ཆབ༴ དངོས་བཤམས༴ ཐོག་མེད་ནས་བསགས༴ སྐྱེ་འཕགས༴ འཁོར་བ
འགྲོ་ལ་ཆོས༴ བདག་གཞན་དགེ་རྣམས་བྱང་ཆུབ་ཆེན་པོར་བསྔོ། །ཞེས་པ་ལན་གསུམ་བྱ།
གཉིས་པ་དངོས་གཞི་ནི། སྡིག་པ་དག་པའི་ངེས་ཤེས་བསྐྱེད། །ཞེན་པ་ཐམས་ཅད་བཏང་
བར་བྱ། འཆི་བར་འཇིགས་པ་མེད་སེམས་ཀྱིས། །སྣང་བ་མཐའ་ཡས་ཏིང་འཛིན་བསྒྲུབ། །
ཅེས་གསུངས་པ་ལ། གོང་དུ་འོད་དཔག་མེད་པ་ལ་བླ་མ་སངས་རྒྱས་བྱང་སེམས་ཀྱིས་
བསྐོར་བའི་ཚོགས་ཞིང་གསལ་བ་རྟེན་གྱི་སྟོབས། སྔར་ཚེ་རབས་ཐོག་མེད་ནས་ད་ལྟའི་
བར་དུ་བྱས་བསགས་ཀྱི་སྡིག་ལྟུང་ལ་དུག་ཁོང་སོང་ལྟ་བུའི་འགྱོད་སེམས་བྱེད་པ་རྣམ་པར་
སུན་འབྱིན་པའི་སྟོབས། ད་ཕྱིན་ཆད་སྲོག་ལ་ཐུག་ཀྱང་སྡིག་ལྟུང་གི་དབང་དུ་མ་སོང་བ་སྟེ་
མི་བགྱིད་བསམ་པ་ཉེས་པ་ལས་སླར་ལྡོག་པའི་སྟོབས། ཡན་ལག་བདུན་པ་སོགས་ཚོགས་
ལ153ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གསོག་བ་གཉེན་པོ་ཀུན་ཏུ་སྤྱོད་པའི་སྟོབས་ཏེ་སྟོབས་བཞི་དང་ལྡན་པས་སྡིག་པའི་ཕུང་པོ་
རི་རབ་ཙམ་ཡང་འདག་ངེས་པར་གསུངས་བས་ངེས་ཤེས་བསྐྱེད། ཚེ་འདིའི་ལོངས་སྤྱོད་
གཉེན་ཉེ་དུ་འཁོར་གཡོག་རྣམས་ལྟ་ཞོག །རང་གི་ལུས་སྲོག་རྣམ་ཤེས་རྣམས་ཀྱང་འཆི་
བའི་དུས་སོ་སོར་འབྲལ་བས་གང་ལའང་ཞེན་ཆགས་འཛིན་པ་ཐམས་ཅད་ད་ནི་བདག་
གིས་བཏང་ངོ༌། །
བདག་ལ་གདམས་པ་འདི་ལྟ་བུར་འཕྲད་དེ་ཉམས་སུ་ལེན་པས་བདག་འཆི་བའི་
དུས་སུ་བདེ་བ་ཅན་དུ་འགྲོ་བ་ལས། ངན་སོང་ངན་འགྲོའི་གནས་སུ་གཏན་ནས་མི་འགྲོ་
ངེས་པའོ་སྙམ་པ་གདེང་ཚོད་ཀྱིས་འཆི་བ་ལ་མི་འཇིགས་པར་བསམ་ལ། འཇུག་བདེ་བའི་
ཕྱིར་ངག་ཏུ། ཐོག་མེད་ནས་བསགས་སྡིག་ལྟུང་མ་ལུས་པ། །སྟོབས་བཞིས་བཤགས་པས་
ད་ནི་རྣམ་པར་གྲོལ། །ལུས་སོགས་ཀུན་ལ་ཞེན་འཛིན་ཐམས་ཅད་བཏང་། །འཆི་བ་མི་
འཇིགས་བདེ་ལྡན་ཞིང་དུ་འགྲོ། །ཞེས་བརྗོད་ཅིང་བསམ་པའི་ངང་ནས་བདེ་བ་ཅན་དུ་ཁྲིད་དེ་
བྱང་ཆུབ་ཏུ་ལུང་བསྟན་བཅོས་འཐོབ་པར་གསོལ་བ་ཤུགས་དྲག་ཏུ་འདེབས་པ་ནི།
ངག་ཏུ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་འོད་དཔག་མེད་ཏུ་མེད་པས་བདག་གི་སྡིག་པ་དང་སྒྲིབ་པ་ཐམས་
ཅད་བྱང་ཞིང་བདེ་བ་ཅན་གྱི་ཞིང་ཁམས་སུ་སྐྱེས་ནས། བྱང་ཆུབ་ཏུ་ལུང་བསྟན་པ་འཐོབ་
པར་མཛད་དུ་གསོལ། ཞེས་པ་ལན་གསུམ་གྱིས་གསོལ་བ་བཏབ། དེ་ནས་དབུགས་ཕྱིར་
རྒྱུ་བའི་ཚེ་རང་གི་རྣམ་ཤེས་འོད་དཀར་པོའི་རྣམ་པ་ཅན་སྣ་བུག་གཡོན་ནས་ཕྱིར་ཐོན། འོད་
དཔག་མེད་པའི་ཤངས་བུག་གཡས་ནས་ཞུགས་ཐུགས་ཀའི་ཧྲིལ་ཐིམ་པས་སངས་
ཐུགས་དང་། རང་སེམས་གཅིག་ཏུ་གྱུར་པར་བསམ། དབུགས་ནང་དུ་འཇུག་པའི་སྐབས་
སངས་རྒྱས་འོད་དཔག་མེད་ཀྱི་ཐུགས་ཀའི་ཧཱུྃལས་རང་གི་སེམས་ཀྱི་ངོ་བོ་འོད་དཀར་པོ་
པ་རྒྱས་ཀྱི་
ལ154ལ



ང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
དེ་མར་མེ་གཅིག་ལས་གཉིས་མཆེད་དུ་བྱུང་། ཤངས་བུག་གཡོན་ནས་འཐོན་ཏེ་རང་གི་སྣ་
བུག་གཡས་སུ་ཞུགས། རང་གི་སྙིང་གར་ཐིམ་པས་རྒྱལ་བའི་ཐུགས་དང་རང་སེམས་
དབྱེར་མེད་དུ་བསམ་པ་དེར་ལྟ་བུའི་ཏིང་ངེ་འཛིན་གྲངས་མང་བཟུང་བར་ཅི་ནུས་ཀྱི་བར་
བྱ། གསུམ་པ་མཇུག་ནི། ཕྱི་ནས་རིམ་གྱིས་ལུས་ལ་བསྡུ། །བདག་ཉིད་དད་པའི་ངོ་བོར་
བསྐྱེད། །དགེ་བ་སེམས་ཅན་རྣམས་ལ་བསྔོ། །ཕྱིས་ཀྱང་དེ་ལ་གོམས་པར་བྱ། །ཞེས་
གསུངས་པས།
དེ་ནས་ཉན་རང་བྱང་སེམས་སངས་རྒྱས་རྣམས་མཐའ་ནས་རིམ་པ་བཞིན་ནང་དུ་མེ་
ལོང་ལ་ཧ་བཏབ་པ་ཡལ་བ་ལྟར་བླ་མ་རྣམས་དང་འོད་དཔག་མེད་ལ་ཐིམ། དེ་ནས་འོད་
དཔག་མེད་སྐུའི་སྟོད་སྨད་ནས་འོད་དུ་ཞུ་ནས་བདག་ཉིད་ལ་ཐིམ་ཞིང་། རང་གི་ལུས་ཀྱང་
འོད་དུ་ཞུ་ནས་སངས་རྒྱས་ཡི་དམ་རང་སེམས་གསུམ་དབྱེར་མེད་དུ་གྱུར་བ་ཆུ་ལ་ཆུ་བཞག་
པ་ལྟར་གྱུར་པའི་ངང་ལ་ཅུང་ཟད་མཉམ་པར་གཞག སླར་དེ་གའི་ངང་ནས་མགོན་པོ་འོད་
དཔག་མེད་སྔར་བསྒོམས་པ་དེ་ཉིད་ཇི་ལྟ་བ་དྲན་རྫོགས་སུ་བསྐྱེད་པ་ལ་སེམས་རྩེ་གཅིག་
ཏུ་གཏད་དེ་སྔགས་བཟླ་དགོས་པས། ངག་ཏུ། མཐའ་བསྐོར་ཞི་ཁྲོ་འོད་ཞུ་བླ་མར་ཐིམ། །
བླ་མ་གཙོ་བོར་ཐིམ་ཞིང་གཙོ་བོ་ཡང་། །བདག་ལ་ཐིམ་ཞིང་རང་ལུས་འོད་དུ་ཞུ། །སངས་
རྒྱས་ཡི་དམ་རང་སེམས་གཅིག་ཏུ་འདྲེས། །སླར་ཡང་མགོན་པོ་འོད་དཔག་མེད་དུ་གྱུར། །
ཅེས་བརྗོད་ནས། ཨོཾ་ཨ་མི་ཏཱ་བྷ་སྭཱ་ཧཱ། ཞེས་པ་གང་ལྕོག་བཟླས་རྗེས། རབ་ཏུ་བཟང་
སྤྱོད་སྨོན་ལམ་མམ། ཕུལ་བྱུང་སོགས། དེ་མ་ལྕོག་ན། རྒྱལ་བའི་དཀྱིལ་འཁོར་བཟང་ཅེས་
པས་སྙིང་ཐག་པ་ནས་སྨོན་ལམ་བཏབ།
དེ་ནས་དགེ་འདིས་གཙོས་པའི་རྣམ་དཀར་གྱི་འབྲས་བུ་ཇི་སྙེད་མཆིས་པ་ཐམས་
ཅད་བདག་གིས་གཙོ་བྱས་སེམས་ཅན་ཐམས་ཅད་ཚེ་འཕོས་མ་ཐག་ཏུ་སྐྱེ་བ་གཞན་གྱི་བར་
155



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མ་ཆོད་པར་བདེ་བ་ཅན་གྱི་ཞིང་དུ་པདྨའི་སྦུབས་སུ་སྐྱེས་ནས་མགོན་པོ་འོད་དཔག་མེད་ཀྱི་
ཞལ་མཐོང་། དགྱེས་བཞིན་རྗེས་སུ་བཟུང་ནས་ཐེག་ཆེན་གསུང་གི་བདུད་རྩིར་སྤྱོད་དེ་མྱུར་
དུ་སངས་རྒྱས་པའི་ཕྱིར་བསྔོའོ། །སྙམ་དུ་ངག་ཏུ། འདིས་མཚོན་དགེ་བས་བདག་གཞན་
འཕོས་ཚེ། །སྐྱེ་གཞན་བར་མ་ཆོད་པར་བདེ་ལྡན་ཞིང་། །སྐྱེས་མ་ཐག་ཏུ་སྣང་མཐས་རྗེས་
བཟུང་སྟེ། །མྱུར་དུ་རྫོགས་སངས་རྒྱས་པའི་རྒྱུ་རུ་བསྔོ། །ཞེས་བརྗོད། དེ་ནས། ཨོཾ་བཛྲ་མུ
རང་དང་གཅིག་ཏུ་གྱུར་ནས། སངས་རྒྱས་བདེ་བ་ཅན་དུ་གཤེགས་པར་གྱུར། རང་གི་
དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཞེས་པས་གནས་
བསྲུངས་ནས། ཡིད་རྣམ་རྟོག་གཞན་གང་ཡང་མི་བསམ་པར་བདེ་བ་ཅན་དུ་འགྲོ་སྙམ་པའི་
འདུན་པ་དང་རེ་བའི་ངང་གཉིད་ལོག་གོ། །
སྤྱོད་ལམ་སྐབས་ཉིན་མོ་སོགས་དུས་གནས་སྐབས་ཀུན་ཏུ་རང་ཉིད་གང་དུ་སྡོད་
པའི་གནས་དེ་ཉིད་བདེ་བ་ཅན་དངོས་ཡིན་བསམ་པ་ཡང་ཡང་བྱ། རྟག་ཏུ་སངས་རྒྱས་འོད་
དཔག་མེད་དང་མི་འབྲལ་བར་བསྒོམ་པ་དང༌། འགྲོ་བའི་ཚེ་ན་བདེ་བ་ཅན་དུ་འགྲོ་བ་ཡིན་
སྙམ་དུ་བསམ་པ་ནི། ཞིང་སྦྱོང་དང་འདུན་པ་གཉིས་ཤིན་ཏུ་གལ་ཆེ་གསུངས་པས་དེ་ཡང་
རྒྱུན་དུ་དྲན་པར་བྱའོ། །
ཡང་ན་བ་སོགས་དང་བློ་དམན་པ་དག་འདོན་ཆ་ཁོ་ན་ཤིན་ཏུ་ཉུང་ངུར་བྱ་བར་སྤྲོ་ན་
འདི་ལྟར། དཀོན་མཆོག་གསུམ་ལ་སྐྱབས་སུ་མཆི། །འགྲོ་ལ་ཕན་ཕྱིར་སངས་རྒྱས་ཤོག །
མདུན་དུ་ཁྲི་དང་པད་ཟླའི་སྟེང་། །སྣང་བ་མཐའ་ཡས་འཁོར་དང་བཅས། །ཕྱག་འཚལ་
མཆོད་འབུལ་སྡིག་ཀུན་བཤགས། ཡི་རང་ཆོས་སྟོན་གསོལ་ཞིང་བསྔོ། །ད་ནི་སྡིག་ལས་
རྣམ་པར་གྲོལ། །ལུས་སོགས་དངོས་ལ་ཞེན་འཛིན་བཏང་། །འདི་བགྱིས་འདུན་པའི་
གདེང་ཚད་ཀྱིས། །འཆི་བར་འཇིགས་པའི་བློ་སྤངས་སོ། །བླ་མ་མགོན་པོ་འོད་དཔག་ཏུ་
156



བཟུང་
ཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
མེད་བས་བདག་གི་སྡིག་སྒྲིབ་ཐམས་ཅད་བྱང་ཞིང་བདེ་བ་ཅན་དུ་སྐྱེས་ནས་བྱང་ཆུབ་ཏུ་
ལུང་བསྟན་པ་ཐོབ་པར་མཛད་དུ་གསོལ། དེ་ནས། མཐའ་བསྐོར་རིམ་བཞིན་གཙོ་བོར་
ཐིམ། །དེ་ཡང་རང་གི་ལུས་ལ་ཐིམ། །རང་སེམས་ཐུགས་དང་དབྱེར་མེད་འདྲེས། སླར་ཡང་
རྒྱལ་བའི་སྐུ་གསལ་གྱུར། ཨོཾ་ཨ་མི་ཏཱ་བྷ་ཧཱུྃསྭཱ་ཧཱ། རྒྱལ་བའི་དཀྱིལ་འཁོར༴ སོགས་དང་།
དགེ་འདིས་བདག་གི་གཙོ་བྱས་སེམས་ཅན་ཀུན། །ཉིང་མཚམས་སྦྱར་ཚེ་བདེ་བ་ཅན་ཞིང་དུ། །
བརྫུས་ཏེ་སྐྱེས་ནས་འོད་དཔག་མེད་མགོན་གྱིས། །དགྱེས་བཞིན་རྗེས་སུ་འཛིན་པའི་རྒྱུ་རུ་
བསྔོ། །ཞེས་སོགས་བསྔོ་སྨོན་བྱ། ཨོཾ་བཛྲ་མུ རང་ལ་བསྟིམ་པས་སངས་རྒྱས་ནི། །བདེ་བ་
ཅན་དུ་གཤེགས་པར་མོས། །གནས་གསུམ་འབྲུ་གསུམ་གྱིས་མཚན་གྱུར། །དགེ་མཚན་འབར་
བའི་བཀྲ་ཤིས་ཤོག ། ཅེས་སོ། །
བཞི་པ་ཕན་ཡོན་ནི། འདི་ལ་ནད་དང་གདོན་མི་འབྱུང་། །འཆི་བའི་དུས་ན་སྡུག་
བསྔལ་མེད། །བར་དོར་ཐུབ་པས་རྗེས་སུ་འཛིན། །ཕྱི་མའི་དུས་སུ་ཐར་པ་འཐོབ། །ཅེས་
གསུངས་པ་ལྟར། འདི་བཞིན་ཆག་མེད་དུ་ཉམས་སུ་བླངས་པས་ཚེ་འདི་ལ་ཡང་། ནད་དང་
གདོན་དྲག་པོ་མི་བཟད་པ་མི་འབྱུང་བ་དང་། ཚེ་མཐར་ཕྱིན་པར་འགྱུར་བ་དང་། ནམ་ཞིག་
འཆི་བའི་དུས་འོད་དཔག་མེད་ཀྱི་ཐུགས་རྗེ་དང་བྱིན་རླབས་ཀྱིས། འཆི་ཀའི་གནད་གཅོད་
ཀྱི་སྡུག་བསྔལ་དྲག་པོ་གཏན་ནས་མི་འབྱུང་ཞིང་། འཆི་བའི་ཚེའམ་བར་དོའི་སྣང་བ་ཤར་
བའི་སྐབས་ཚུན་ཆད་དུ། མགོན་པོ་འོད་དཔག་མེད་འཁོར་བཅས་ཀྱིས་མངོན་སུམ་དུ་ཞལ་
བསྟན་ནས་བདེ་བ་ཅན་དུ་ཁྲིད་དེ་ད་ལྟའི་ལུས་སྦྲུལ་ཤུན་ལྟ་བུར་བརྗེས་ནས། བདེ་བ་ཅན་གྱི་
པདྨ་ལས་བརྫུས་ཏེ་སྐྱེས་ནས། ལྷ་ཡི་བུ་མཚན་བཟང་དཔེ་བྱད་དང་ལྡན་པ་ལུས་ལྷ་ཡི་གོས་
བཟང་བླ་གོས་སོགས་ཀྱིས་སྤྲས་ཤིང་། མགོན་པོ་འོད་དཔག་མེད་ལས་ཐེག་ཆེན་གྱི་ཆོས་ཉན་
ཅིང་། དེར་སྐྱེས་ཚུན་ཆད་སླར་འཁོར་བར་ལྟུང་བ་མི་སྲིད་པས། རྫོགས་སྨིན་སྦྱོང་གསུམ་
~157



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མཐར་ཕྱིན་ནས་སངས་རྒྱས་པར་འགྱུར་བ་གདོན་མི་ཟའོ། །དེས་ན་རང་ཉིད་ཚེ་རབས་དུ་མར་
ངན་སོང་གི་སྡུག་བསྔལ་མྱོང་བར་སྤྲོ་ན་དེར་ཟད་པ་མ་གཏོགས་ཚེ་རབས་གཏན་གྱི་བདེ་བ་
ཞིག་འདོད་ན་ནི། བྱ་སླ་ལ་དོན་ཆེ་བ་འདི་ལྟར་བུ་ཆུ་བོའི་རྒྱུན་གྱི་རྣལ་འབྱོར་ལ་བརྩོན་པ་བྱོས་
ཤིག །
སྨྲས་པ། ཀྱེ་མ་བདག་ཅག་ཚེ་འདིའི་སྣང་བ་ལ། །ཞེན་ནས་སྲང་མདའི་མཐོ་དམའ་ཙམ་
གྱི་ཕྱིར། །མི་བཟོད་ཞུགས་ཆེན་ཟུག་རྔུའི་ཁྲོ་བ་ཡིས། །གནར་དུ་འབེབས་པའི་ཚིག་རྩུབ་
མཚོན་ཆ་འཕེན། །ནམ་ཞིག་མི་རྟག་གཤིན་རྗེའི་ཟ་སྐལ་དུ། །བབ་ཚེ་ལོངས་སྤྱོད་ལྟ་ཅི་ལུས་
འདིའང་། །འཇུང་མེད་ཤུལ་དུ་བོར་བ་འགལ་འདུ་ཡི། །རྐྱེན་འདི་སྤྱོད་ཚེ་ཁྲོ་ཆགས་མེད་ཁྱོད་
ཅི། །དགྲ་གཉེན་ནོར་བསགས་སྦྲང་མའི་རྣམ་ཐར་ལ། །སྤྱོད་པ་འདི་སྣང་གློག་གི་གར་བསྒྱུར་
ཡུན། །མཐའ་མེད་འཁོར་བའི་རྒྱ་མཚོར་ཉེར་འཕྱན་ན། །རྟག་ཏུ་སྡུག་བསྔལ་མྱོང་ལ་དུས་ཀུན་
སོམས། །དེ་ཡང་སྐུལ་ཏེ་ཆོས་ལ་མ་སྤྱོད་ན། །བདག་ཅིག་ད་ལྟའི་སྣང་བ་བཀྲ་ལམ་བོ། །
ཐིམས་ཀྱིས་ནུབ་ནས་ཆ་མེད་བར་དོའི་འཕྲང་། །རྒྱུ་བ་དེ་རིང་མི་འབྱུང་གདེང་ཡོད་དམ། །དེས་
ན་བཟློག་མེད་འཇིགས་ཆེན་མ་སླེབས་གོང་། །བླ་མ་མགོན་པོ་འོད་སྣང་མཐའ་ཡས་སོགས། །
མཆོག་གསུམ་སྐྱེལ་མ་ཚོལ་དང་ཟབ་ངེས་ཆོས། །ཕྱི་བཤོལ་མེད་པར་སྒྲུབས་ཤིག་རང་གཞན་
གདམས། །འདི་ལྟར་འབད་པས་སྲིད་མཚོར་སྡུག་བསྔལ་གྱིས། །མནར་བའི་མ་རྣམས་རྒྱུད་
ལ་དགེ་བའི་མཐུ། །འཕོས་པས་སྡུག་བསྔལ་རྒྱུ་བཅས་བྱང་བ་དང་། །འགྲོ་ཀུན་སྒྲོལ་བའི་
དཔལ་དུ་བདག་གྱུར་ཅིག །
ཅེས་པ་འདི་ནི་རྭ་ཉག་ཐེག་ཆེན་གླིང་གི་དབུ་ཟུར་བདག་ལ་ཆོས་ཀྱི་བཀའ་དྲིན་ནོད་
པའི་བླ་མ་དམ་པ། རྗེ་གྲགས་པ་འོད་ཟེར་མཆོག་ནས་འཆི་ཁར་གདམས་པའི་རྒྱལ་པོར་འགྱུར་
བ་ཞིག་རྩོམས་ཤིག་པར་གསུང་གིས་བསྐུལ་བ་དང་། རང་གིས་ཀྱང་འདི་ཉིད་རྒྱས་བསྡུས་
158



བཟང་
ཟང་སྤྱོད་ཉལ་སྒོམ་དུ་གྲགས་པའི་གདམས་པ་གོ་བདེ་བར་བཀོད་པ།
སྐབས་སྦྱར་ཆོག་པའི་གདོན་བྱ་གསལ་བ་ཞིག་བགྱི་འདུན་བཅས། ཆོས་སྨྲ་བའི་བཙུན་པ།
བློ་བཟང་ཆོས་འབྱོར་ལྷུན་གྲུབ་པས། དབེན་གནས་ཆོས་ཀྱི་ཕོ་བྲང་དུ་སྦྱར་པའོ།། །།
༤159ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
ཚིག་དོན་ངོ་འཕྲོད་ཅེས་བྱ་བ་བཞུགས་སོ། །
སྒོ་མང་ངག་དབང་ཉི་མ།
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་ཉིད་འཆད་པ་ལ་གསུམ།
མཚན་གྱི་དོན་དང་། འགྱུར་གྱི་ཕྱག་དང་། གཞུང་གི་དོན་ནོ། །དང་པོ་ནི། རྒྱ་གར་ལ་སྐད་
རིགས་ཆེན་པོ་བཞི་ཡོད་པ་ལས། ལེགས་སྦྱར་གྱི་སྐད་དུ། གཞུང་འདིའི་མཚན། ཨཱརྱ་བྷ་དྲ་
ཙཱརྱ་པྲ་ཎི་དྷཱ་ན་རཱ་ཛ། བོད་སྐད་དུ། ཨཱརྱ་ནི། འཕགས་པ། བྷ་དྲ་ནི་བཟང་པོ། ཙཱརྱ་ནི་སྤྱོད་པ།
པྲཎི་དྷཱ་ན་ནི་སྨོན་ལམ། རཱ་ཛ་ནི་རྒྱལ་པོའོ། །
གཉིས་པ། འགྱུར་གྱི་ཕྱག་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །གསུམ་པ། གཞུང་གི་དོན་ལ་མདོ་ལས་གླེང་གཞི་ཇི་ལྟར་བྱུང་བའི་ཚུལ་དང་།
གཞུང་གི་དོན་དངོས། གཉིས་ལས། དང་པོ་ནི། བཟང་པོ་སྤྱོད་པའི་སྨོན་ལམ་གྱི་མདོ་འདི་
སངས་རྒྱས་ཕལ་ཆེན་གྱི་ནང་ཚན་སྡོང་པོ་བཀོད་པའི་མདོ་ལས་གསུངས་ལ། དེ་ཡང་
གཞོན་ནུ་ནོར་བཟང་གིས་དགེ་བའི་བཤེན་གཉེན་ལྔ་བཅུ་རྩ་གསུམ་བསྟེན་པའི་མཐའ་མ་
བྱང་ཆུབ་སེམས་དཔའ་ཀུན་ཏུ་བཟང་པོ་དང་མཇལ་བའི་སྐབས་ནས་འབྱུང་སྟེ། དེ་དག་གི་
དང་པོ་ལྔ་བཅུ་རྩ་གཉིས་པོ་རྣམས་འདིར་མང་དོགས་ནས་མ་བྲིས་ལ། མདོ་འདི་ཉིད་ལས་
༤160ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ཤེས་པར་བྱའོ། །ང་གསུམ་པ་ནི། གཞོན་ནུ་ནོར་བཟང་དགེ་བའི་བཤེས་གཉེན་ཐམས་
ཅད་ཀྱིས་རྗེས་སུ་བསྟན་པའི་ཡོན་ཏན་གྱི་ཚུལ་རྒྱ་མཚོས་ཀུན་ནས་རྒྱལ་བའི་བློ་གྲོས་ཀྱིས་
སྟོབས་མཐའ་ཡས་པ་དང་ལྡན་པ་འཕགས་པ་ཀུན་ཏུ་བཟང་པོ་ལ་མཆོག་ཏུ་གུས་པ་མངོན་
དུ་གྱུར་པའི་ཚེ་བྱང་ཆུབ་སེམས་དཔའ་ཀུན་ཏུ་བཟང་པོ་མཐོང་བར་འགྱུར་བའི་ལྟས་ཆེན་པོ་
མཐོང་བར་གྱུར་ཏེ། སངས་རྒྱས་ཐམས་ཅད་ཀྱི་ཆོས་ཀྱི་སྣང་བ་ཡང་དག་པ་སྐྱེས་པའི་བློ་
གྲོས་ཀྱི་སྟོབས་མཐའ་ཡས་པའི་མིག་ཐོབ་པར་གྱུར་པ་དེས། བྱང་ཆུབ་སེམས་དཔའ་ཀུན་
ཏུ་བཟང་པོ་དངོས་སུ་མཇལ་སྐབས། བཅོམ་ལྡན་འདས་རྣམ་པར་སྣང་མཛད་ཀྱི་སྤྱན་སྔར་
སེང་གེའི་ཁྲི་རིན་ཆེན་པོ་པདྨའི་སྙིང་པོ་ཅན་གྱི་སྟེང་དུ་བྱང་ཆུབ་སེམས་དཔའ་ཀུན་ཏུ་བཟ་
པོ་བྱང་ཆུབ་སེམས་དཔའི་ཚོགས་རྒྱ་མཚོས་བསྐོར་ཏེ་བ་སྤུའི་བུ་ག་ཐམས་ཅད་ནས་ཞིང་
རྣམས་རྒྱ་མཚོའི་དུས་གསུམ་གྱི་བཀོད་པ་མཐའ་དག་གཟུགས་བརྙན་གྱི་ཚུལ་དུ་སྟོན་ཅིང་།
རྒྱལ་བ་ཐམས་ཅད་ཀྱི་དུས་གསུམ་གྱི་མཛད་པ་དང་ཆོས་ཀྱི་མཛོད་ཐམས་ཅད་རྣམ་པར་
སྣང་བ་ཡང་དག་པ་ཇི་ལྟ་བ་བཞིན་སྟོན་པའི་རྣམ་པར་རོལ་བས་བརྒྱན་པ། བཅོམ་ལྡན་
འདས་རྣམ་པར་སྣང་མཛད་ཀྱི་དྲུང་དུ་ཇི་ལྟ་བ་བཞིན་ཕྱོགས་བཅུའི་དེ་བཞིན་གཤེགས་པ་
ཐམས་ཅད་ཀྱི་དྲུང་དུ་བསམ་གྱིས་མི་ཁྱབ་པའི་རྣམ་པར་རོལ་པ་འདི་ཉིད་རྣམ་པར་བརྩེ་བ་
ཕྱོགས་བཅུའི་ཞིང་རྣམས་རྒྱ་མཚོའི་རྡུལ་ཕྲ་རབ་རེ་རེ་ལའང་རྣམ་པར་ཐར་པ་འདི་ཉིད་ཆོས་ཀྱི་
དབྱིངས་ནམ་མཁའི་མཐའ་ཀླས་པར་རྒྱས་པར་འགེངས་པའི་རྣམ་པར་རོལ་བས་ཀུན་ཏུ་བརྩེ་
བ་མངོན་སུམ་དུ་མཐོང་སྟེ། དེའི་མོད་ལ་ཡེ་ཤེས་ཀྱི་ཕ་རོལ་ཏུ་ཕྱིན་པའི་སྤྱོད་པ་རྣམ་པར་
དག་པ་བཅུ་ཡང་ཐོབ་པར་གྱུར་ཏོ། །དེ་ནས་ཀུན་ཏུ་བཟང་པོས་ཕྱག་གཡས་པ་གཞོན་ནུའི་
གཙུག་ཏུ་བཞག་པའི་མོད་ལ་ཏིང་ངེ་འཛིན་གྱི་སྒོ་སངས་རྒྱས་ཀྱི་ཞིང་ཐམས་ཅད་ཀྱི་རྡུལ་གྱི་
གྲངས་དང་མཉམ་པ་ཐོབ་པར་མཛད་ནས་བསམ་གྱིས་མི་ཁྱབ་པ་རྣམ་པར་ཐར་བ་དེ་ཇི་
ལ161ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལྟས་མངོན་དུ་མཛད་པའི་ཚུལ་མཚན་ཙམ་ཐོས་པས་ཀྱང་འགྲོ་བ་ཕྱིར་མི་ལྡོག་པར་འགྱུར་
བའི་ཡོན་ཏན་བསྔགས་པའི་ཆོས་ཀྱི་རྣམ་གྲངས་བསྟན་པ་ན། གཞོན་ནུས་ཀུན་ཏུ་བཟང་
པོའི་རྣམ་པར་རོལ་པའི་ཡེ་ཤེས་ལ་ཀུན་ཏུ་འཇུག་པས་མཉམ་པ་ཉིད་ཐོབ་པར་གྱུར་ནས་
བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་བསྟན་པར་གྱུར་ཏོ། །འདི་ནི་སྡོང་པོ་བཀོད་
པའི་མདོ་ལས་བྱུང་བ་བཞིན་བཟང་པོ་སྤྱོད་པའི་སྨོན་ལམ་གྱི་གླེང་གཞི་ངོ་མཚར་བའི་ཚུལ་
ཡིན་ནོ། །
གཉིས་པ། གཞུང་གི་དོན་དངོས་ནི། འཕགས་པ་བཟང་པོ་སྤྱོད་པའི་སྨོན་ལམ་གྱིས་
རྒྱལ་པོ་ལ། ཚིགས་སུ་བཅད་པ་དྲུག་ཅུ་རེ་གཉིས་ཡོད་པ་རྣམས། སློབ་དཔོན་ཆེན་པོ་ཕྱོགས་ཀྱི་
གླང་པོའི་བཟང་སྤྱོད་འགྲེལ་པར་བསྡུས་དོན་མཛད་པ་དང་མཐུན་པར་བཤད་པ་ལ། ཕྱག་
འཚལ་བ་དང་། མཆོད་པ་དང་། སྡིག་པ་བཤགས་པ་དང་། བསོད་ནམས་ལ་རྗེས་སུ་ཡི་རང་
བ་དང་། ཆོས་ཀྱི་འཁོར་ལོ་བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་བ་
འདེབས་པ་དང་། དགེ་བའི་རྩ་བ་བསྔོ་བ་དང་། བསྔོ་བ་དེའི་རབ་དབྱེ་དང་། བསྔོ་བའི་མཐའ་
དང་། དེའི་ཕན་ཡོན་ཏེ་བཅུ་ལས། དང་པོ་ཕྱག་འཚལ་བ་ལ་བཞི་ལས། དང་པོ་ནི། སྒོ་གསུམ་
བསྡོམས་པའི་ཕྱག་ནི། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་
མི་ཡི་སེང་གེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དྭངས་
ངས་ཕྱག་བགྱིའོ། །ཞེས་པའི་ཚིགས་བཅད་གཅིག་བྱུང་།
གཉིས་པ། ལུས་ཀྱི་ཕྱག་ནི། བཟང་པོ་སྤྱོད་པའི་སྨོན་ལམ་སྟོབས་དག་གིས། །རྒྱལ་བ་
ཐམས་ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་
རབ་ཏུ་ཕྱག་འཚལ་ལོ། །ཞེས་པའི་ཚིགས་བཅད་གཅིག་བྱུང་། གསུམ་པ་ནི། ཡིད་ཀྱི་ཕྱག་ནི།
རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་
ལ 162ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
དག །དེ་ལྟར་ཆོས་ཀྱི་དབྱིངས་རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་
མོས། །ཅེས་པའི་ཚིག་བཅད་གཅིག་བྱུང་། །བཞི་པ། ངག་གི་ཕྱག་ནི། དེ་དག་བསྔགས་པ་མི་
ཟད་རྒྱ་མཚོ་རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་
རབ་བརྗོད་ཅིང་། །བདེ་བར་གཤེགས་པ་ཐམས་ཅད་བདག་གིས་བསྟོད། །ཅེས་པའི་ཚིགས་
བཅད་གཅིག་བྱུང་།
རྩ་བའི་ས་བཅད་གཉིས་པ། མཆོད་པ་ལ་གཉིས་ལས། དང་པོ་ནི། བླ་ན་ཡོད་པའི་
མཆོད་པ་ནི། མེ་ཏོག་དམ་པ་ཕྲེང་བ་དམ་པ་དང་། །སིལ་སྙན་རྣམས་དང་བྱུག་པ་གདུགས་
མཆོག་དང་། །མར་མེ་མཆོག་དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་
པར་གྱི། །ན་བཟའ་དམ་པ་རྣམས་དང་དྲི་མཆོག་དང་། །ཕྱེ་མ་ཕུར་མ་རི་རབ་མཉམ་པ་དང་། །
བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་དག་ལ་ནི་མཆོད་པར་བགྱི། །
ཞེས་པའི་ཚིགས་བཅད་གཉིས་བྱུང་། །གཉིས་པ། བླ་ན་མེད་པའི་མཆོད་པ་ནི། མཆོད་པ་
གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་
དད་བའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་བར་བགྱི། །
རྩ་བའི་ས་བཅད་གསུམ་པ། སྡིག་པ་བཤགས་པ་ནི། འདོད་ཆགས་ཞེ་སྡང་གཏི་
མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་
བགྱིས་པ་ཅི་མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །ཞེས་པའི་
ཚིགས་བཅད་གཅིག་བྱུང་།
རྩ་བའི་ས་བཅད་བཞི་པ། དགེ་བ་ལ་རྗེས་སུ་ཡི་རང་བ་ནི། ཕྱོགས་བཅུའི་རྒྱལ་བ་
ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་བ་ཀུན་གྱི་
བསོད་རྣམས་གང་ལ་ཡང་། །དེ་དག་ཀུན་གྱི་རྗེས་སུ་བདག་ཡིད་རང་། །ཞེས་པའི་ཚིགས་
༤163



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཅད་གཅིག་བྱུང་། རྩ་བའི་ས་བཅད་ལྔ་པ། ཆོས་འཁོར་བསྐོར་བར་བསྐུལ་བ་ནི། གང་
རྣམས་ཕྱོགས་བཅུའི་འཇིག་རྟེན་སྒྲོན་མ་དག ། བྱང་ཆུབ་རིམ་པར་སངས་རྒྱས་མ་ཆགས་
བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་ན་མེད་པ་བསྐོར་བར་
བསྐུལ། །ཞེས་པའི་ཚིགས་བཅད་གཅིག་བྱུང་།
རྩ་བའི་ས་བཅད་དྲུག་པ། མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་ཀུན་
ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང་། །བདག་གིས་
ཐལ་མོ་རབ་སྦྱར་གསོལ་བར་བ་གྱི། །ཞེས་པའི་ཚིགས་བཅད་གཅིག་བྱུང་། རྩ་བའི་ས་
བཙད་བདུན་པ། དགེ་བ་བསྔོ་བ་ནི། ཕྱག་འཚལ་བ་དང་མཆོད་ཅིང་བཤགས་པ་དང་། །
རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །
ཐམས་ཅད་རྫོགས་པའི་བྱང་ཆུབ་ཕྱིར་བསྔོའོ། །ཞེས་པའི་ཚིགས་བཅད་གཅིག་བྱུང་།
རྩ་བའི་ས་བཅད་བརྒྱད་པ། བསྔོ་བའི་རབ་དབྱེ་ལ། རྣམ་པ་བཅུ་དྲུག་ཡོད་དེ།
བསམ་པ་རྣམ་པར་དག་པ་དང་། བྱང་ཆུབ་ཀྱི་སེམས་མི་བརྗེད་པ་དང་། སྡིག་པའི་ལས་
དང་ཉོན་མོངས་པས་མ་གོས་པའི་སྦྱོར་བ་དང་། སེམས་ཅན་ལ་ཕན་པར་བྱེད་པ་དང་།
སེམས་ཅན་གྱི་དོན་དུ་གོ་ཆ་བགོ་བ་དང་། སྐལ་བ་མཉམ་པའི་བྱང་ཆུབ་སེམས་དཔའ་དང་
འཕྲད་པ་དང་། དགེ་བའི་བཤེས་གཉེན་དང་མཇལ་ནས་དེ་བསམ་སྦྱོར་གཉིས་ཀྱིས་ཚུལ་
བཞིན་དུ་མཉེས་པར་བྱེད་པར་སྨོན་པ་དང་། དེ་བཞིན་གཤེགས་པ་མངོན་དུ་འགྱུར་བར་
སྨོན་པ་དང་། མི་ཟད་པའི་མཛོད་ཐོབ་པར་སྨོན་པ་དང་། འཇུག་པ་དང་། སྟོབས་བཅུ་ཐོབ་
པར་སྨོན་པ། ལས་དང་ཉོན་མོངས་དང་བདུད་ཀྱི་སྟོབས་གསུམ་གཉེན་པོ་བཟང་པོ་སྤྱོད་
པའི་སྟོབས་ཀྱིས་རྩ་བ་ནས་འཇོམས་པར་སྨོན་པ། རྫོགས་སྨིན་སྦྱང་གསུམ་གྱིས་ནུས་པ་
རྫོགས་པའི་ཆེད་དུ་རྒྱ་མཚོ་ལྟ་བུའི་གནས་བརྒྱད་ལ་སློབ་པར་སྨོན་པ། དམ་པ་རྣམས་ཀྱི་
༤.164



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
རྗེས་སུ་སློབ་པ། དེ་དག་གི་དོན་བསྡུ་བ་དང་བཅུ་དྲུག་ཡོད་པ་ལས། དང་པོ། བསམ་པ་
རྣམ་པར་དག་པ་ལ་ཡང་གསུམ་ལས། དང་པོ། དེ་བཞིན་གཤེགས་པ་ལ་མཆོད་པ་དང་
དགོངས་པ་ཡོངས་སུ་རྫོགས་པའི་བསམ་པ་ནི། འདས་པའི་སངས་རྒྱས་རྣམས་དང་ཕྱོགས་
བཅུ་ཡི། །འཇིག་རྟེན་དག་ན་གང་བཞུགས་མཆོད་གྱུར་ཅིག །གང་ཡང་མ་བྱོན་དེ་དག་རབ་
མྱུར་བར། །བསམ་རྫོགས་བྱང་ཆུབ་རིམ་པར་སངས་རྒྱས་སྤྱོན། །ཞེས་པའི་ཚིགས་བཅད་
བྱུང་། གཉིས་པ། སངས་རྒྱས་ཀྱི་ཞིང་ཡོངས་སུ་སྦྱོང་བའི་བསམ་པ་ནི། ཕྱོགས་བཅུའི་ག་
ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་ཡོངས་སུ་དག་གྱུར་ཅིག །བྱང་ཆུབ་ཤིང་དབང་
དྲུག་གཤེགས་རྒྱལ་བ་དང་། །སངས་རྒྱས་སྲས་ཀྱིས་རབ་ཏུ་གང་བར་ཤོག །ཅེས་པའི་
ཚིགས་བཅད་གཅིག་བྱུང་། གསུམ་པ། སེམས་ཅན་ཐམས་ཅད་བདེ་བའི་སླད་དུ་ལྷག་པའི་
བསམ་པ་སྦྱོང་བ་ནི། ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་
ནད་མེད་པ་བདེ་གྱུར་ཅིག །འགྲོ་བ་ཀུན་གྱི་ཆོས་ཀྱི་དོན་རྣམས་ནི། །མཐུན་པར་གྱུར་ཅིག་
རེ་བའང་འགྲུབ་བར་ཤོག །ཅེས་པའི་ཚིགས་བཅད་གཅིག་བྱུང་། གཉིས་པ། བྱང་ཆུབ་ཀྱི་
སེམས་མི་བརྗེད་པར་སྨོན་པ་ལ་དྲུག་ལས། དང་པོ། སྐྱེ་བ་དྲན་པར་སྨོན་པ་ནི། བྱང་ཆུབ་
སྤྱོད་པ་དག་ནི་བདག་སྤྱོད་ཅིང་། །འགྲོ་བ་ཀུན་ཏུ་སྐྱེ་བ་དྲན་གྱུར་ཅིང་། །ཞེས་པའི་ཚིག་
རྐང་གཉིས་བྱུང་། གཉིས་པ། རབ་ཏུ་འབྱུང་བར་སྨོན་པ་ནི། ཚེ་རབས་ཀུན་ཏུ་འཆི་འཕོ་སྐྱེ་
བ་ན། །རྟག་ཏུ་བདག་ནི་རབ་ཏུ་འབྱུང་བར་ཤོག །ཅེས་པའི་ཚིག་རྐང་གཉིས་བྱུང་། སྐྱེ་བ་
དྲན་ཞིང་རབ་ཏུ་འབྱུང་བ་ནི་བྱང་ཆུབ་ཀྱི་སེམས་མི་བརྗེད་པའི་རྒྱུ་དང་པོ་ཡིན་ནོ། །གསུམ་
པ། ཚུལ་ཁྲིམས་མི་ཉམས་པར་སྨོན་པ་ནི། རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །བཟང་
པོ་སྤྱོད་པ་ཡོངས་སུ་རྫོགས་བྱེད་ཅིང་། །ཚུལ་ཁྲིམས་སྤྱོད་པ་དྲི་མེད་ཡོངས་དག་པ། །རྟག་
ཏུ་མ་ཉམས་སྐྱོན་མེད་སྤྱོད་པར་ཤོག །ཅེས་པའི་ཚིགས་བཅད་གཅིག་བྱུང་། ཚུལ་ཁྲིམས་མི་
༤165︽



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཉམས་པར་སྨོན་པ་ནི་བྱང་ཆུབ་ཀྱི་སེམས་མི་བརྗེད་པའི་རྒྱུ་གཉིས་པ་ཡིན་ནོ། །བཞི་པ།
འགྲོ་བ་སོ་སོའི་སྐད་ཀྱིས་ཆོས་བསྟན་པར་སྨོན་པ་ནི། ལྷ་ཡི་སྐད་དང་ཀླུ་དང་གནོད་སྦྱིན་
སྐད། །གྲུལ་བུམ་དག་དང་མི་ཡི་སྐད་རྣམས་དང་། །འགྲོ་བ་ཀུན་གྱི་སྒྲ་རྣམས་ཇི་ཙམ་པར། །
ཐམས་ཅད་སྐད་དུ་བདག་གིས་ཆོས་བསྟན་ཏོ། །ཞེས་པའི་ཚིགས་བཅད་གཅིག་བྱུང་། འདི་
ནི་བྱང་ཆུབ་ཀྱི་སེམས་མི་བརྗེད་པའི་རྒྱུ་གསུམ་པའོ། །ལྔ་པ། རྒྱུད་འཇམ་ཞིང་ཕར་ཕྱིན་
དྲུག་ལ་བརྩོན་པར་སྨོན་པ་ནི། དེས་ཤིང་ཕ་རོལ་ཕྱིན་ལ་རབ་བརྩོན་ཏེ། །བྱང་ཆུབ་སེམས་
ནི་ནམ་ཡང་བརྗེད་མ་གྱུར། །ཞེས་པའི་ཚིག་རྐང་གཉིས་བྱུང་། འདི་ནི་བྱང་ཆུབ་ཀྱི་སེམས་
མི་བརྗེད་པའི་རྒྱུ་བཞི་པའོ། །
དེ་ཡན་ཆད་ཚིགས་བཅད་ཕྱེད་དང་བཞིས་བྱང་ཆུབ་ཀྱི་སེམས་སྐྱེ་བའི་མཐུན་རྐྱེན་
གཉེན་པོའི་ཕྱོགས་འགྲུབ་བར་སྨོན་པའོ། །དྲུག་པ། སྡིག་སྒྲིབ་སྤོང་བར་སྨོན་པ་ནི། སྡིག་
པ་གང་རྣམས་སྒྲིབ་པར་གྱུར་པ་དག །དེ་དག་མ་ལུས་ཡོངས་སུ་བྱང་བར་ཤོག །ཅེས་པའི་
ཚིགས་རྐང་གཉིས་བྱུང༌། སྡིག་པའི་ལས་དང་ཉོན་མོངས་ཀྱིས་མ་གོས་པའི་སྦྱོར་བ་ལ་
འབད་པ་ནི། ལས་དང་ཉོན་མོངས་བདུད་ཀྱི་ལས་རྣམས་ལས། །གྲོལ་ཞིང་འཇིག་རྟེན་
འགྲོ་བ་རྣམས་སུ་ཡང་། །ཇི་ལྟར་པདྨ་ཆུས་མི་ཆགས་པ་བཞིན། །ཉི་ཟླ་ནམ་མཁར་ཐོགས་
པ་མེད་ལྟར་སྤྱད། །ཅེས་པའི་ཚིགས་བཅད་གཅིག་བྱུང༌། བཞི་པ། སེམས་ཅན་ལ་ཕན་
འདོགས་པར་སྨོན་པ་ནི། ཞིང་གི་ཁྱོན་དང་ཕྱོགས་རྣམས་ཇི་ཙམ་པར། །ངན་སོང་སྡུག་
བསྔལ་རིབ་ཏུ་ཞི་བར་བྱེད། །བདེ་བ་དག་ལ་འགྲོ་བ་ཀུན་དགོད་ཅིང་། །འགྲོ་བ་ཐམས་
ཅད་ལ་ནི་ཕན་པར་སྤྱད། །ཅེས་པའི་ཚིགས་བཅད་གཅིག་བྱུང་། ལྔ་པ། སེམས་ཅན་གྱི་
དོན་དུ་གོ་ཆ་བགོ་བར་སྨོན་པ་ནི། བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང་། །སེམས་
ཅན་དག་གི་སྤྱོད་དང་མཐུན་པར་འཇུག །བཟང་པོ་སྤྱོད་པ་དག་ནི་རབ་སྟོན་ཅིང་། །མ་
ལ166ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
འོངས་བསྐལ་པ་ཀུན་ཏུ་སྤྱོད་གྱུར་ཅིག །ཅེས་བའི་ཚིགས་བཅད་གཅིག་བྱུང་། སངས་རྒྱས་
ཀྱི་ཆོས་རྫོགས་པར་བྱ་བ་དང་། སེམས་ཅན་གྱི་སྤྱོད་པ་དང་མཐུན་པར་བྱ་བ་དང་། དམ་
པའི་ཆོས་སྦྱིན་པ་སྟེ། དེ་གསུམ་མ་འོངས་པའི་བསྐལ་བ་ཐམས་ཅད་དུ་མི་སྐྱོ་བར་སྤྱོད་པའི་
གོ་ཆ་བགོ་བའོ། །དྲུག་པ། སྐལ་བ་མཉམ་པའི་བྱང་ཆུབ་སེམས་དཔའ་དང་འཕྲད་པར་
སྨོན་པ་ནི། བདག་གི་སྤྱོད་དང་མཚུངས་པར་གང་སྤྱོད་པ། །དེ་དག་དང་ནི་རྟག་ཏུ་འགྲོགས་
པར་ཤོག །ལུས་དང་ངག་རྣམས་དང་ནི་སེམས་ཀྱིས་ཀྱང་། །སྤྱོད་པ་དག་དང་སྨོན་ལམ་
གཅིག་ཏུ་སྤྱད། །ཅེས་པའི་ཚིགས་བཅད་གཅིག་བྱུང་། འདི་ནི་ཐེག་པ་ཆེན་པོའི་ལམ་གྱི་
གྲོགས་བཟང་པོ་དང་འཕྲད་ནས་ཐེག་པ་མཆོག་གི་ལམ་ལ་སློབ་པར་སྨོན་པའོ། །
བདུན་པ། དགེ་བའི་བཤེས་གཉེན་གྱིས་མཉེས་པར་བྱེད་པར་སྨོན་པ་ནི། བདག་ལ་
ཕན་པར་འདོད་པའི་གྲོགས་པོ་གང་། །བཟང་པོ་སྤྱོད་པ་རབ་ཏུ་སྟོན་བགྱིད་པ། །དེ་དག་
དང་ཡང་རྟག་ཏུ་ཕྲད་པར་ཤོག །དེ་དག་བདག་གིས་ནམ་ཡང་ཡིད་མི་འབྱུང་། །ཞེས་པའི་
ཚིགས་བཅད་གཅིག་བྱུང་། འདི་ནི་ཐེག་ཆེན་གྱི་དགེ་བའི་བཤེས་གཉེན་དང་ཕྲད་ནས་དེ་
བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་པར་སྨོན་པའོ། །
བརྒྱད་པ། དེ་བཞིན་གཤེགས་པ་མངོན་དུ་འགྱུར་བར་སྨོན་པ་ནི། སངས་རྒྱས་སྲས་
ཀྱིས་བསྐོར་བའི་མགོན་པོ་རྣམས། །མངོན་སུམ་རྟག་ཏུ་བདག་གིས་རྒྱལ་བ་བལྟ། །མ་
འོངས་བསྐལ་པ་ཀུན་ཏུ་མི་སྐྱོ་བར། དེ་དག་ལ་ཡང་མཆོད་པ་རྒྱ་ཆེར་བགྱི། །ཞེས་པའི་
ཚིགས་བཅད་གཅིག་བྱུང་། འདི་ནི་མཆོག་གི་སྤྲུལ་སྐུ་དངོས་སུ་མཇལ་ནས་མཉེས་པར་
བྱེད་པར་སྨོན་པའོ། །དགུ་པ། དམ་པའི་ཆོས་ཡོངས་སུ་འཛིན་པར་སྨོན་པ་ནི། རྒྱལ་བ་
རྣམས་ཀྱི་དམ་པའི་ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། བཟང་པོ་
སྤྱོད་པ་རྣམ་པར་སྦྱོང་བ་ཡང་། །མ་འོངས་བསྐལ་པ་ཀུན་ཏུ་སྤྱད་པར་བགྱི། །ཞེས་པའི་
ལ167



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཚིགས་བཅད་གཅིག་བྱུང་། དེ་ཡང་རྐང་པ་དང་པོས་ཐེག་པ་ཆེན་པོའི་དམ་པའི་ཆོས་རང་
གིས་འཛིན་པ་དང་། གཉིས་པས་ལུང་གི་ཆོས་གཞན་ལ་སྟོན་པ་དང་། གསུམ་པས་རྟོགས་
པའི་ཆོས་འཛིན་ཅིང་སྤེལ་བ་དང་། བཞི་པས་དེ་རྣམས་དུས་ཐམས་ཅད་དུ་སྤྱོད་པར་སྨོན་
པའོ། །བཅུ་པ། མི་ཟད་པའི་མཛོད་ཐོབ་པར་སྨོན་པ་ནི། སྲིད་པ་ཐམས་ཅད་དུ་ཡང་འཁོར་
བ་ན། །བསོད་ནམས་ཡེ་ཤེས་དག་ནི་མི་ཟད་བརྙེས། །ཐབས་དང་ཤེས་རབ་ཏིང་འཛིན་
རྣམ་ཐར་དང་། །ཡོན་ཏན་ཀུན་གྱི་མི་ཟད་མཛོད་གྱུར་ཅིག །ཅེས་པའི་ཚིགས་བཅད་གཅིག་
བྱུང་།
བཅུ་གཅིག་པ་འཇུག་པ་ལ་བརྒྱད་ལས། དང་པོ། རྡུལ་གཅིག་གི་སྟེང་དུ་ཕྱོགས་བཅུའི་
རྡུལ་སྙེད་ཀྱི་དག་པའི་སྣོད་བཅུད་ཀྱི་ཞིང་ཁམས་དེ་དག་ཀུན་ལ་སངས་རྒྱས་སྲས་དང་བཅས་
པ་བཞུགས་པ་རྣམས་བལྟ་བར་སྨོན་པ་ནི། རྡུལ་གཅིག་སྟེང་ན་རྡུལ་སྙེད་ཞིང་རྣམས་ཏེ། །ཞིང་
དེར་བསམ་གྱིས་མི་ཁྱབ་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་
ལ། བྱང་ཆུབ་སྤྱད་པ་སྤྱོད་ཅིང་བལྟ་བར་བགྱི། །ཞེས་པའི་ཚིགས་བཅད་གཅིག་བྱུང་།
གཉིས་པ། དེ་བཞིན་དུ་ཕྱོགས་བཅུའི་ཞིང་ཁམས་ཐམས་ཅད་དུ་དེ་ལྟར་བལྟ་བར་སྨོན་པ་
ནི། དེ་ལྟར་མ་ལུས་ཐམས་ཅད་ཕྱོགས་སུ་ཡང་། །སྒྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། །
སངས་རྒྱས་མཚོ་ཞིང་རྣམས་རྒྱ་མཚོ་དང་། །བསྐལ་པ་རྒྱ་མཚོར་སྤྱོད་ཅིང་རབ་ཏུ་འཇུག་
ཅེས་པའི་ཚིགས་བཅད་གཅིག་བྱུང་། གསུམ་པ། །སངས་རྒྱས་ཀྱི་གསུང་ལ་འཇུག་པ་ནི།
གསུང་གཅིག་ཡན་ལག་རྒྱ་མཚོའི་སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་རྣམ་དག་
པ། །འགྲོ་བ་ཀུན་གྱི་བསམ་པ་ཇི་བཞིན་དབྱིངས། །སངས་རྒྱས་གསུངས་ལ་རྟག་ཏུ་འཇུག་
པར་བགྱི། །ཞེས་པའི་ཚིགས་བཅད་གཅིག་བྱུང་། བཞི་པ། དེ་བཞིན་གཤེགས་པ་རྣམས་
ཀྱི་ཆོས་ཀྱི་འཁོར་ལོ་བསྐོར་བ་ལ་འཇུག་པ་ནི། །དུས་གསུམ་གཤེགས་པའི་རྒྱལ་བ་ཐམས་
།
ལ168



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ཅད་དག །འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། །དེ་དག་གི་ཡང་གསུང་དབྱངས་
མི་ཟད་ལ། །བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག །ཅེས་པའི་ཚིགས་བཅད་གཅིག་
བྱུང༌
། ལྔ་པ། བསྐལ་བའི་འཇུག་པ་ལ་འཇུག་པ་ནི། མ་འོངས་བསྐལ་བ་ཐམས་ཅད་འཇུག་
པར་ཡང་། །སྐད་ཅིག་གཅིག་གིས་བདག་ཀྱང་འཇུག་པར་བགྱི། །གང་ཡང་བསྐལ་པ་དུས་
གསུམ་དེ་དག །སྐད་ཅིག་ཆ་ཤས་ཀྱིས་ནི་ཞུགས་པར་སྤྱད། །ཅེས་པའི་ཚིགས་བཅད་
གཅིག་བྱུང་།
དྲུག་པ། དེ་བཞིན་གཤེགས་པ་ལ་བལྟ་བ་དང་། དེའི་སྤྱོད་ཡུལ་ལ་འཇུག་པ་ནི།
དུས་གསུམ་གཤེགས་པ་མི་ཡི་སེང་གེ་གང་། །དེ་དག་སྐད་ཅིག་གཅིག་ལ་བདག་གིས་བལྟ། །
རྟག་ཏུ་དེ་དག་གི་ནི་སྤྱོད་ཡུལ་ལ། །སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག །ཅེས་
པའི་ཚིགས་བཅད་གཅིག་བྱུང་། འདི་ནི་དུས་གསུམ་གྱི་སངས་རྒྱས་ཐམས་ཅད་སྐད་ཅིག་
མ་གཅིག་ལ་བལྟ་ཞིང་། །དེ་དག་གི་སྤྱོད་ཡུལ་ལམ་མཛད་པ་ཐམས་ཅད་ལ་སྒྱུ་མ་ལྟ་བུའི་
ཏིང་ངེ་འཛིན་གྱི་སྟོབས་ཀྱིས་འཇུག་པར་སྨོན་པའོ། །
བདུན་པ། རང་ཉིད་གང་དུ་འཚང་རྒྱ་བའི་སངས་རྒྱས་ཀྱི་ཞིང་མངོན་པར་བསྒྲུབ་
པར་སྨོན་པ་ནི། གང་ཡང་དུས་གསུམ་དག་གི་ཞིང་བཀོད་པ། །དེ་དག་རྡུལ་གཅིག་སྟེང་དུ་
མངོན་པར་བསྒྲུབ། །དེ་ལྟར་མ་ཡུས་ཕྱོགས་རྣམས་ཐམས་ཅད་དུ། །རྒྱལ་བ་དག་གི་ཞིང་
རྣམས་བཀོད་ལ་འཇུག །ཅེས་པའི་ཚིགས་བཅད་གཅིག་བྱུང་། འདི་ནི་རང་གི་སངས་རྒྱས་
ཀྱི་ཞིང་གི་བཀོད་པ་བསྒྱུ་པར་སྨོན་པས། ཞིང་དག་སྦྱོར་བ་ཐོབ་པའི་དུས་ཀྱི་ཡོན་ཏན་ཁྱད་
པར་ཅན་ཡིན་ནོ། །
བརྒྱད་པ། དེ་བཞིན་གཤེགས་པའི་ཐད་དུ་འགྲོ་བ་ལ་སྨོན་པ་ནི། གང་ཡང་མ་བྱོན་
འཇིག་རྟེན་སྒྲོན་མ་རྣམས། །དེ་དག་རིམ་པར་འཚང་རྒྱ་འཁོར་ལོ་བསྐོར། །མྱ་ངན་འདས་
ལ169ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པ་རབ་ཏུ་ཞི་མཐའ་སྟོན། །མགོན་པོ་ཀུན་གྱི་དྲུང་དུ་བདག་མཆིའོ། །ཞེས་པའི་ཚིགས་
བཅད་གཅིག་བྱུང༌། འདི་ནི་བསྐལ་བ་ཕྱི་མའི་མཐར་ཐུག་པའི་སངས་རྒྱས་ཐམས་ཅད་ཀྱིས་
ཕྱོགས་ཐམས་ཅད་དུ་མངོན་པར་བྱང་ཆུབ་པ་དང་། ཆོས་འཁོར་བསྐོར་བ་དང་། མྱ་ངན་
ལས་འདས་པའི་ཚུལ་སྟོན་པ་གསུམ་གྱིས་མཚོན་པའི་མཛད་པ་བཅུ་གཉིས་གང་སྟོན་པ་
ཐམས་ཅད་ཀྱི་དྲུང་དུ་རང་གི་ལུས་རྒྱ་མཚོ་ལྟར་སྤྲུལ་ནས་མཆོད་པ་སོགས་བསྙེན་བཀུར་རྒྱ་
གང་ཆེ་བྱེད་པར་སྨོན་པའོ། །
བཅུ་གཉིས་པ། སྟོབས་བཅུ་ཐོབ་པར་སྨོན་པ་ནི། ཀུན་ཏུ་མྱུར་བའི་རྫུ་འཕྲུལ་སྟོབས་
རྣམས་དང་། །ཀུན་ནས་སྒོ་ཡི་ཐེག་པའི་སྟོབས་རྣམས་དང་། །ཀུན་ཏུ་ཡོན་ཏན་སྤྱོད་པའི་
སྟོབས་རྣམས་དང་། །ཀུན་ཏུ་ཁྱབ་པ་བྱམས་པ་དག་གིས་སྟོབས། །ཀུན་ནས་དགེ་བའི་
བསོད་ནམས་སྟོབས་རྣམས་དང་། །ཆགས་པ་མེད་པར་གྱུར་པའི་ཡེ་ཤེས་སྟོབས། །ཤེས་
རབ་ཐབས་དང་ཏིང་ངེ་འཛིན་སྟོབས་དག་གིས། །བྱང་ཆུབ་སྟོབས་རྣམས་ཡང་དག་སྒྲུབ་
པར་བྱེད། །ཅེས་པའི་ཚིགས་བཅད་གཉིས་བྱུང་། །ཤེས་རབ་དང་ཐབས་དང་ཏིང་ངེ་འཛིན་
གྱི་སྟོབས་གསུམ་སོ་སོར་བགྲངས་པས་བཅུའོ། །བཅུ་གསུམ་པ། གཉེན་པོ་སྒྲུབ་པ་ནི། ལས་
ཀྱི་སྟོབས་རྣམས་ཡོངས་སུ་དག་བྱེད་ཅིང་། ཉོན་མོངས་སྟོབས་རྣམས་ཀུན་ཏུ་འཇོམས་པར་
བྱེད། །བདུད་ཀྱི་སྟོབས་རྣམས་སྟོབས་ནི་རབ་བྱེད་ཅིང་། །བཟང་པོ་སྤྱོད་པའི་སྟོབས་ནི་
རྫོགས་པར་བགྱི། །ཞེས་པའི་ཚིགས་བཅད་གཅིག་བྱུང་། འདི་ནི་ལས་དང་ཉོན་མོངས་དང་
བདུད་ཀྱི་སྟོབས་གསུམ་གཉེན་པོས་རྩ་བ་ནས་འཇོམས་པར་སྨོན་པའོ། །
བཅུ་བཞི་པ། བྱང་ཆུབ་སེམས་དཔའི་ལས་ནི། །ཞིང་རྣམས་རྒྱ་མཚོ་རྣམ་པར་དག་
བྱེད་ཅིང་། སེམས་ཅན་རྒྱ་མཚོ་དག་ནི་རྣམ་པར་སྒྲོལ། །ཆོས་རྣམས་རྒྱ་མཚོ་རབ་ཏུ་མཐོང་
བྱེད་ཅིང་། །ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །སྤྱོད་པ་རྒྱ་མཚོ་རྣམ་པར་དག་བགྱིད་
ལ170



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ཅིང་། །སྨོན་ལམ་རྒྱ་མཚོ་རབ་ཏུ་རྫོགས་པར་བྱེད། །སངས་རྒྱས་རྒྱ་མཚོ་རབ་ཏུ་མཆོད་
བགྱིད་ཅིང་། །བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །ཞེས་པའི་ཚིགས་བཅད་གཉིས་
བྱུང་། འདི་ནི་སངས་རྒྱས་ཀྱི་ཆོས་སྒྲུབ་པའི་དགེ་བའི་རྩ་བའི་ནུས་པ་ཡོངས་སུ་རྫོགས་པ་
དང༌། སེམས་ཅན་སྨིན་པར་བྱ་བའི་ནུས་པ་ཡོངས་སུ་རྫོགས་པ་དང་། སངས་རྒྱས་ཀྱི་ཞིང་
སྦྱང་བའི་ནུས་པ་ཡོངས་སུ་རྫོགས་པའི་ཆེད་དུ་རྒྱ་མཚོ་ལྟ་བུའི་གནས་བརྒྱད་པོ་དེ་དག་ལ་སློབ་
པར་སྨོན་པའོ། །ནུས་པ་རྫོགས་པ་ནི་བློའི་ནུས་པ་རྫོགས་པ་དང་། ཞིང་སྦྱང་བ་ནི་སེམས་སྦྱང་
བའོ། །བློའི་ནུས་པ་རྫོགས་ཅེས་པ་ནི། བློའི་ནུས་པ་ཕུལ་དུ་ཕྱིན་པའམ་མཐའ་མེད་དུ་འཕེལ་
བའི་དོན་ནོ། །
དེས་ན་རྫོགས་སྨིན་སྦྱང་གསུམ་མངོན་དུ་བྱེད་པའི་སེམས་ཅན་ཡོད་མེད་དཔྱད།
མདོ་ལས། རྫོགས་སྨིན་སྦྱང་གསུམ་མངོན་དུ་མི་བྱེད་པར་ཡང་དག་པའི་མཐའ་ནི་མངོན་དུ་
བྱེད་པར་མི་བྱའོ། །ཞེས་གདམས་པའི་ཕྱིར་ན། གདམས་དོན་གཙོ་བོར་གྱུར་པའི་ཡང་དག་
མཐའ་སློབ་པའི་རྒྱུན་ལ་ཡོད་དམ་མེད། །ཡང་ན། གཞུང་དེ་སྤྱིར་བཏང་གི་གཞུང་ཡིན་ནམ་
དཔྱད་པར་བྱའོ། །
བཅོ་ལྔ་པ། རྗེས་སུ་སློབ་པ་ལ་གཉིས་ལས། །དང་པོ་ནི། དེ་བཞིན་གཤེགས་པའི་
རྗེས་སུ་སློབ་པར་སྨོན་པ་ནི། གང་ཡང་དུས་གསུམ་གཤེགས་པའི་རྒྱལ་བ་ཡི། །བྱང་ཆུབ་
སྤྱོད་པའི་སྨོན་ལམ་བྱེ་བྲག་རྣམས། །བཟང་པོ་སྤྱོད་པས་བྱང་ཆུབ་སངས་རྒྱས་ནས། །དེ་
ཀུན་མ་ལུས་བདག་གིས་རྫོགས་པར་བགྱི། །ཞེས་པའི་ཚིགས་བཅད་མ།ཅིག་བྱུང་། གཉིས་པ།
བྱང་ཆུབ་སེམས་དཔའི་རྗེས་སུ་སློབ་པར་སྨོན་པ་ནི། རྒྱལ་བ་ཀུན་གྱི་སྲས་ཀྱི་ཐུ་བོ་པ། །
གང་གི་མིང་ནི་ཀུན་ཏུ་བཟང་ཞེས་བྱ། །མཁས་པ་དེ་དང་མཚུངས་པར་སྤྱད་པའི་ཕྱིར། དགེ་
བ་འདི་དག་ཐམས་ཅད་རབ་ཏུ་བསྔོ། །ལུས་དང་ངག་དང་ཡིད་ཀྱང་རྣམ་དག་ཅིང་། སྤྱོད་པ་
ྋ171ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྣམ་དག་ཞིང་རྣམས་ཡོངས་དག་བར། །བསྔོ་བ་བཟང་པོ་མཁས་པ་ཅི་འདྲི་བ། །དེ་འདྲར་
བདག་ཀྱང་དེ་དང་མཚུངས་པར་ཤོག །ཀུན་ནས་དགེ་བ་བཟང་པོ་སྤྱད་པའི་ཕྱིར། །འཇམ་
དཔལ་གྱི་ནི་སྨོན་ལམ་སྤྱད་བར་བགྱི། མ་འོངས་བསྐལ་བ་ཀུན་ཏུ་མི་སྐྱོ་བར། །དེ་ཡི་བྱ་བ་
མ་ལུས་རྫོགས་པར་བགྱི། །ཞེས་པའི་ཚིགས་བཅད་གསུམ་བྱུང་། འདི་ནི་ཐབས་དང་ཤེས་
རབ་ཁྱད་པར་ཅན་གྱི་ཕ་རོལ་ཏུ་ཕྱིན་པ་བྱང་ཆུབ་སེམས་དཔའ་ཀུན་ཏུ་བཟང་པོ་དང་འཇམ་
དཔལ་དབྱངས་གཉིས་དང་མཚུངས་པར་སློབ་པའི་སྒོ་ནས་སྤྱོད་པ་རྫོགས་པར་སྨོན་པའོ། །
བཅུ་དྲུག་པ། སྔར་གྱི་བཅོ་ལྔ་པོ་དེ་རྣམས་ཀྱི་དོན་བསྡུ་བ་ནི། སྤྱོད་པ་དག་ནི་ཚད་ཡོད་མ་
གྱུར་ཅིག །ཡོན་ཏན་རྣམས་ཀྱང་ཚད་གཟུང་མེད་པར་ཤོག །སྤྱོད་པ་ཚད་མེད་པ་ལ་གནས་
ནས་ཀྱང་། །དེ་དག་འཕྲུལ་པ་ཐམས་ཅད་འཚལ་བར་བགྱི། །ཞེས་པའི་ཚིགས་བཅད་
གཅིག་བྱུང་།
འི་ས་བཅད་དགུ་པ། བསྔོ་སྨོན་གྱི་མཐར་ཐུག་པ་ནི། ནམ་མཁའི་མཐར་ཐུག་
གྱུར་པ་ཇི་ཙམ་པ། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་ཉོན་
མོངས་མཐར་གྱུར་པ། །བདག་གིས་སྨོན་ལམ་མཐའ་ཡང་དེ་ཙམ་མོ། །ཞེས་པའི་ཚིགས་
བཅད་གཅིག་བྱུང་། འདིས་བསྔོ་སྨོན་གྱི་འབྲས་བུ་མཐར་ཐུག་སངས་རྒྱས་ཀྱི་གོ་འཕང་
བརྙེས་ནས་ནམ་མཁའ་ཇི་སྲིད་གནས་ཀྱི་བར་དུ་སེམས་ཅན་གྱི་དོན་མཛད་པ་ཉིད་ཡིན་
པར་བསྟན་ཏོ། །
རྩ་བའི་ས་བཅད་བཅུ་པ། བསྔོ་སྨོན་གྱི་ཕན་ཡོན་ལ། མཐོང་ཆོས་ཀྱི་ཕན་ཡོན་དང་།
ཚེ་རབས་ཕྱི་མ་རྣམས་ཀྱི་ཕན་ཡོན་གཉིས་ལས། དང་པོ་ལ་བཞི་ལས། །དང་པོ་ནི། བསོད་
ནམས་ཁྱད་པར་ཅན་ཡོངས་སུ་འཛིན་པ་ནི། གང་ཡང་ཕྱོགས་བཅུའི་ཞིང་རྣམས་མཐའ་
ཡས་པ། །རིན་ཆེན་བརྒྱན་ཏེ་རྒྱལ་བ་རྣམས་ལ་ཕུལ། །ལྷ་དང་མི་ཡི་བདེ་བ་མཆོག་རྣམས་
རྩ་བའི་བ
ལ172ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ཀྱང་། །ཞིང་གི་རྡུལ་སྙེད་བསྐལ་པར་ཕུལ་བ་བས། །གང་གིས་བསྔོ་བའི་རྒྱལ་པོ་འདི་ཐོས་
ནས། །བྱང་ཆུབ་མཆོག་གི་རྗེས་སུ་རབ་མོས་ཤིང་། ལན་ཅིག་ཙམ་ཡང་དད་པ་བསྐྱེད་པ་ནི། །
བསོད་ནམས་དམ་པའི་མཆོག་ཏུ་འདི་འགྱུར་རོ། །ཞེས་པའི་ཚིགས་བཅད་གཉིས་བྱུང་། །
གཉིས་པ། ངན་སོང་དང་སྡིག་གྲོགས་སྤངས་ཏེ་དེ་བཞིན་གཤེགས་པའི་ཞལ་མཐོང་བ་ནི།
གང་གིས་བཟང་སྤྱོད་སྨོན་ལམ་འདི་བཏང་པས། །འདི་ནི་ངན་སོང་ཐམས་ཅད་སྤང་བར་
གྱུར། །དེས་ནི་གྲོགས་པོ་ངན་པ་སྤངས་པ་ཡིན། །སྣང་བ་མཐའ་ཡས་དེ་ཡང་དེས་མྱུར་
མཐོང་། །ཞེས་པའི་ཚིགས་བཅད་གཅིག་བྱུང་། གསུམ་པ། རྙེད་པ་ལེགས་པར་རྙེད་ཅིང་
བྱང་ཆུབ་སེམས་དཔའ་རྣམས་དང་སྐལ་བ་མཉམ་པ་འཐོབ་པ་ནི། དེ་དག་རྙེད་པ་རབ་རྙེད་
བདེ་བར་འཚོ། །མི་ཚེ་འདིར་ཡང་དེ་དག་ལེགས་པར་འོང་། །ཀུན་ཏུ་བཟང་པོ་དེ་ཡང་ཅི་
འདྲ་བར། །དེ་དག་རིང་པོར་མི་ཐོགས་དེ་བཞིན་འགྱུར། །ཞེས་པའི་ཚིགས་བཅད་གཅིག་
བྱུང་། བཞི་པ། སྡིག་པ་མྱུར་དུ་བྱང་བར་འགྱུར་བ་ནི། མཚམས་མེད་ལྔ་པོ་དག་གི་སྡིག་པ་
རྣམས། །གང་གི་མི་ཤེས་དབང་གིས་བྱས་པ་དག །དེ་ཡིས་བཟང་པོ་སྤྱོད་པ་འདི་བརྗོད་ན། །
མྱུར་དུ་མ་ལུས་ཡོངས་སུ་བྱང་བར་འགྱུར། །ཞེས་པའི་ཚིགས་བཅད་གཅིག་བྱུང་།
གཉིས་པ། ཚེ་རབས་ཕྱི་མ་རྣམས་ཀྱི་ཕན་ཡོན་ལ་རྒྱུས་བསྡུས་པ་དང་འབྲས་བུས་
བསྡུས་པ་གཉིས་ལས། དང་པོ་ནི། ཡེ་ཤེས་དང་ནི་གཟུགས་དང་མཚན་རྣམས་དང་། །
རིགས་དང་ཁ་དོག་རྣམས་དང་ལྡན་པར་འགྱུར། །འདུད་དང་མུ་སྟེགས་མང་པོས་དེ་མི་ཐུབ། །
འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །ཞེས་པའི་ཚིགས་བཅད་གཅིག་བྱུང་།
གཉིས་པ་འབྲས་བུའི་བསྡུས་པའི་ཕན་ཡོན་ནི། བྱང་ཆུབ་ཤིང་དབང་དྲུང་དུ་དེ་མྱུར་འགྲོ། །
སོང་ནས་སེམས་ཅན་ཕན་ཕྱིར་དེར་འདུག་སྟེ། བྱང་ཆུབ་སངས་རྒྱས་འཁོར་ལོ་རབ་ཏུ་
བསྐོར། །བདུད་རྣམས་སྡེ་དང་བཅས་པ་ཐམས་ཅད་བཏུལ། །ཞེས་པའི་ཚིགས་བཅད་
ལ173



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཅིག་བྱུང་། ཕན་ཡོན་མདོར་བསྡུས་ཏེ་འཇིག་རྟེན་ལས་འདས་མ་འདས་ཀྱི་ཕུན་ཚོགས་
ཐམས་ཅད་འཐོབ་པ་ནི། གང་ཡང་བཟང་པོ་སྤྱོད་པའི་སྨོན་ལམ་འདི། །འཆང་བ་དང་ནི་
སྟོན་ཏ་མ་ཀློག་ན་ཡང་། །དེ་ཡི་རྣམ་པར་སྨིན་པའང་སངས་རྒྱས་མཁྱེན། །བྱང་ཆུབ་མཆོག་
ལ་སོམ་ཉི་མ་བྱེད་ཅིག །ཅེས་པའི་ཚིགས་བཅད་གཅིག་བྱུང་།
བཟང་པོ་སྤྱོད་པའི་སྨོན་ལམ་བཏབ་པའི་དགེ་བའི་རྩ་བ་བསྔོ་བ་ལ་གཉིས་ལས།
དང་པོ། བྱང་ཆུབ་སེམས་དཔའི་རྗེས་སུ་བསྔོ་བ་ནི། འཇམ་དཔལ་དཔའ་བོས་ཇི་ལྟར་
མཁྱེན་པ་དང་། །ཀུན་ཏུ་བཟང་པོ་དེ་ཡང་དེ་བཞིན་ཏེ། །དེ་དག་ཀུན་གྱི་རྗེས་སུ་བདག་
སློབ་ཕྱིར། །དགེ་བ་འདི་དག་ཐམས་ཅད་རབ་ཏུ་བསྔོ། །ཞེས་པའི་ཚིགས་བཅད་གཅིག་
བྱུང་
། གཉིས་པ། དེ་བཞིན་གཤེགས་པའི་རྗེས་སུ་བསྔོ་བ་ནི། དུས་གསུམ་གཤེགས་པའི་
རྒྱལ་བ་ཐམས་ཅད་ཀྱིས། །བསྔོ་བ་གང་ལ་མཆོད་ཏུ་བསྔགས་པ་དེས། །བདག་གི་དགེ་བའི་རྩ་
བ་འདི་ཀུན་ཀྱང་། །བཟང་པོ་སྤྱོད་ཕྱིར་རབ་ཏུ་བསྔོ་བར་གྱི། །ཞེས་པའི་ཚིགས་བཅད་
གཅིག་བྱུང་། སྒྲིབ་པ་སྤངས་ཤིང་དག་པའི་ལུས་རྟེན་ཁྱད་པར་ཅན་བཟུང་བར་སྨོན་པ་ནི།
བདག་ནི་འཆི་བའི་དུས་བྱེད་གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་བསལ་ཏེ།
མངོན་གསུམ་སྣང་བ་མཐའ་ཡས་དེ་མཐོང་ནས། །བདེ་བ་ཅན་གྱི་ཞིང་དེར་རབ་ཏུ་འགྲོ། །
དེར་སོང་ནས་ནི་སྨོན་ལམ་འདི་དག་ཀྱང་། །ཐམས་ཅད་མ་ལུས་མངོན་དུ་འགྱུར་བར་ཤོག །
དེ་དག་མ་ལུས་བདག་གིས་ཡོངས་སུ་བཀང་། །འཇིག་རྟེན་ཇི་སྲིད་སེམས་ཅན་ཕན་པར་
བགྱི། །ཞེས་པའི་ཚིགས་བཅད་གཉིས་བྱུང་།
ལུང་བསྟན་འཐོབ་པ་དང་སེམས་ཅན་གྱི་དོན་བསྒྲུབ་པར་སྨོན་པ་ནི། རྒྱལ་བའི་
དཀྱིལ་འཁོར་བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་བ་
མཐའ་ཡས་རྒྱལ་བས་མངོན་སུམ་དུ། །ལུང་བསྟན་པ་ཡང་བདག་གིས་དེར་ཐོབ་ཤོག །དེར་
~ 174



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ནི་བདག་གིས་ལུང་བསྟན་རབ་ཐོབ་ནས། །སྤྲུལ་པ་མང་པོ་བྱེ་བ་ཕྲག་བརྒྱ་ཡིས། །བློ་ཡི་
སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་རྣམས་ལ་ཕན་པ་མང་པོ་བགྱིད། །ཅེས་
པའི་ཚིགས་བཅད་གཉིས་བྱུང་།
ཇི་ལྟར་བཏབ་པའི་སྨོན་ལམ་གྱི་འབྲས་བུ་དེ་དག་ཐམས་ཅད་སྐད་ཅིག་ཉིད་ལ་
འབྱོར་བར་སྨོན་པ་ནི། བཟང་པོ་སྤྱོད་པའི་སྨོན་ལམ་བཏབ་པ་ཡི། །དགེ་བ་ཅུང་ཟད་
བདག་གིས་ཅི་བསགས་པ། དེས་ནི་འགྲོ་བའི་སྨོན་ལམ་དགེ་བ་རྣམས། །སྐད་ཅིག་གཅིག་
གིས་ཐམས་ཅད་འབྱོར་བར་ཤོག །ཅེས་པའི་ཚིགས་བཅད་གཅིག་བྱུང་། བཟང་པོ་སྤྱོད་
པའི་སྨོན་ལམ་གྱི་ཚིག་འདོད་པ་དང་དོན་བསམ་སྒོམ་བྱས་པའི་དགེ་རྩ་བླ་མེད་བྱང་ཆུབ་ཏུ་
བསྔོ་བའི་བསོད་ནམས་ཀྱི་མཐུས་སེམས་ཅན་ཐམས་ཅད་མགོན་པོ་འོད་དཔག་མེད་
གནས་རབ་འཐོབ་པར་སྨོན་པ་ནི། བཟང་པོ་སྤྱོད་པས་སྨོན་ལམ་བསྔོས་པ་ཡིས། །བསོད་
ནམས་དམ་པ་མཐའ་ཡས་གང་ཐོབ་དེས། །འགྲོ་བ་སྡུག་བསྔལ་ཆུ་བོར་བྱིང་བ་རྣམས། །འོད་
དཔག་མེད་པའི་གནས་རབ་ཐོབ་པར་ཤོག །ཅེས་པའི་ཚིག་བཅད་གཅིག་བྱུང་། བཟང་པོ་
སྤྱོད་པའི་སྨོན་ལམ་ལ་བློཀ་དྲུག་ཅུ་རེ་གཉིས་ཡོད་པ་རྣམས་རྫོགས་སོ།། །།
སྨོན་ལམ་རྒྱལ་པོ་འདི་དག་མཆོག་གི་གཙོ། །མཐའ་ཡས་འགྲོ་བ་ཀུན་ལ་ཕན་བྱེད་
ཅིང་། །ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །ངན་སོང་རྒྱུད་རྣམས་མ་ལུས་
སྟོངས་པར་ཤོག །ཅེས་པའི་ཟློཀ་གཅིག་ནི་ལོ་ཙཱ་བེ་རོ་ཙ་ནའི་འགྱུར་གྱི་སྨོན་ལམ་དུ་མཛད་
པ་ཡིན་གྱིས། མདོ་ཚིག་དངོས་མིན་ཞིང་དོན་ནི་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
གཞུང་འདི་དག་ནི་བཅོམ་ལྡན་འདས་ཉིད་ཀྱིས་གསུངས་པས་བྱིན་རླབས་ཆེ་བ་དང་། བྱང་
ཆུབ་སེམས་དཔའི་སྨོན་ལམ་ཐམས་ཅད་འདུ་བས་དོན་ཤིན་ཏུ་ཆེ་བས་སྨོན་ལམ་མཆོག་སྟེ་
གཙོ་བོར་གྱུར་པ་ཡིན་ལ། གཞུང་འདི་འདོན་པ་དང༌། སེམས་པ་དང་། འཆང་བ་ལ་སོགས་
ལ175ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པའི་སྒོ་ནས་མཐའ་ཡས་པའི་འགྲོ་བ་ཀུན་ལ་ཕན་པར་བྱེད་ཅིང་། །ཀུན་ཏུ་བཟང་པོའི་སྤྱོད་
པས་ཡོངས་སུ་བརྒྱན་པའི་གཞུང་སྟེ་ཚུལ་ཡོངས་སུ་གྲུབ་པ་སྟེ་རྒྱས་པར་བྱས་ནས་ངན་སོང་
གིས་མཚོན་པའི་འཁོར་བའི་རྒྱུད་རྣམས་ཡོངས་སུ་སྟོངས་པར་གྱུར་ཏེ། བླ་ན་མེད་པའི་བྱང་
ཆུབ་ཀྱི་བདེ་བས་སེམས་ཅན་ཐམས་ཅད་ཀྱི་རེ་བ་མྱུར་དུ་སྐྱོང་བར་ཤོག་ཅིག །ཅེས་པའོ། །
སྨོན་ལམ་རྒྱལ་པོ་འདི་དག །ཅེས་གསུངས་པ། དབུ་མ་ལ་འཇུག་པ་ལས། ཀུན་ཏུ་
བཟང་པོའི་སྨོན་པས། ཞེས་གསུངས་པའི་རྗེས་སུ་འབྲང་ལ། འཇུག་པ་ལས་འདི་ལྟར་
གསུངས་པའི་རྒྱུ་མཚན་ནི། མདོ་སྡེ་ས་བཅུ་པ་ལས། སྨོན་ལམ་ཆེན་པོ་བཅུ་ལ་སོགས་པའི་
སྨོན་ལམ་འབུམ་ཕྲག་གྲངས་མེད་པ་བཅུ་ས་དང་པོ་བས་འདེབས་པར་གསུངས་པ་དེ་
རྣམས་རྒྱལ་སྲས་ཀུན་བཟང་གི་སྨོན་ལམ་བཟང་སྤྱོད་དུ་འདུ་བར་ཤེས་ཆེད་ཡིན་པའི་ཕྱིར།
དེའི་སྨོན་ལམ་ཀུན་འཇམ་དཔལ་དཔའ་བོ་སོགས་ཀྱི་ཚིགས་བཅད་གཉིས་སུ་འདུ་ཞིང་།
བླ་ན་མེད་པར་བསླབ་བཏུས་དང་རྣམ་བཤད་ལས་གསུངས་པ་ལྟར་ཡིན་ཏེ། ཚིགས་བཅད་
དང་པོས་འཇམ་དབྱངས་དང་ཀུན་བཟང་ལྟར་སློབ་ཅིང་སྤྱོད་པར་བསྔོས་ལ།
གཉིས་པ་དུས་གསུམ་རྒྱལ་བ་ཀུན་གྱི་བསྔོས་པ་ལྟར་སྨོན་ཕྱིར་བླ་ན་མེད་པ་ཡིན་
པའི་ཕྱིར། སྤྱིར་རྒྱལ་སྲས་རྣམས་ཀྱིས་སངས་རྒྱས་ཀྱི་མཛད་པ་དང་སེམས་ཅན་གྱི་སྤྱོད་པ་
དང་བསྟུན་པའི་སྨོན་ལམ་འདེབས་པས་མཐའ་ཡས་ཀྱང་བསྡུས་ན། བྱང་ས་ལས། དེ་ལ་
བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་དཔའི་སྨོན་ལམ་གང་ཞེ་ན། དེ་ནི་རྣམ་པ་
ལྔ་ལྟ་བར་བྱ་སྟེ། སེམས་བསྐྱེད་པའི་སྨོན་ལམ་དང་། སྐྱེ་བའི་སྨོན་ལམ་དང་། སྤྱོད་ཡུལ་གྱི་
སྨོན་ལམ་དང་། ཡང་དག་པའི་སྨོན་ལམ་དང༌། སྨོན་ལམ་ཆེན་པོའོ། །ཞེས་གསུངས་པ་
ལྟར་ལྔ་ཡོད་དེ། འདིའི་སྨོན་ལམ་ཆེན་པོ་ནི་ཡང་དག་པའི་སྨོན་ལམ་དུ་འཇོག་པ་ཡིན་པའི་
ཕྱིར་ཏེ། བྱང་ས་ལས། ཕྱི་མ་ལ་མདོའམ་རྒྱས་པར་བྱང་ཆུབ་སེམས་དཔའི་དགེ་བ་ཐམས་
༤176



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་ཚིག་དོན་ངོ་འཕྲོད།
ཅད་བསྡུས་པ་དང་། ཡོན་ཏན་ཐམས་ཅད་བསྡུས་པའི་ཕྱིར་སྨོན་པ་ནི་བྱང་ཆུབ་སེམས་
དཔའི་ཡང་དག་པའི་སྨོན་ལམ་ཞེས་བྱའོ། །བྱང་ཆུབ་སེམས་པའི་སྨོན་ལམ་ཆེན་པོ་ནི་ཡང་
དག་པའི་སྨོན་ལམ་དེ་ཉིད་ལས་རིག་པར་བྱའོ། །དེ་ཡང་རྣམ་པ་བཅུ་སྟེ། །ཞེས་གསུངས་
པའི་ཕྱིར། སྨོན་ལམ་ཆེན་པོ་བཅུ་ཡོད་དེ། རྒྱལ་བ་ཐམས་ཅད་ལ་མཆོད་པ་དང་རིམ་གྲོ་
བྱེད་པར་སྨོན་པ་དང་། རྒྱལ་བ་ཐམས་ཅད་ལ་དམ་ཆོས་བཟུང་བའི་དང་། སངས་རྒྱས་
ཐམས་ཅད་ཀྱི་ཞིང་དུ་འགྲོ་བའི་དང་། རྒྱལ་སྲས་ཀྱི་སྤྱོད་དོ་ཅོག་གོ་ཐམས་ཅད་སྒྲུབ་པའི་
དང་། སེམས་ཅན་ཐམས་ཅད་སྨིན་པར་མཛད་པའི་དང་། འཇིག་རྟེན་གྱི་ཁམས་རྒྱས་པ་ཕྲ་
རགས་སྤྱིའུ་ཚུགས་པ་དང་ཡངས་པ་སོགས་ཡོད་དོ་ཅོག་ཏུ་འཇུག་པའི་དང་། སངས་རྒྱས་
ཀྱི་ཞིང་ཐམས་ཅད་སྤྱོད་པའི་དང་། སྤྱོད་པ་ཐམས་ཅད་དུ་ཐེག་པ་ཆེན་པོར་འཛུད་པའི་དང་།
སྤྱོད་པ་ཐམས་ཅད་དོན་ཡོད་པའི་དང་། མངོན་པར་རྫོགས་པར་བྱང་ཆུབ་པ་ཐམས་ཅ་
ཐེག་པ་ཆེན་པོ་མངོན་པར་སྒྲུབ་པ་རྒྱུན་མི་འཆད་པའི་སྨོན་ལམ་དང་བཅུ་པོ་རྣམས་ཡིན་
པའི་ཕྱིར་ཏེ། མདོ་སྡེ་ས་བཅུ་པ་ལས། འདི་ལྟ་སྟེ། སངས་རྒྱས་མ་ལུས་པ་ལ་མཆོད་པ་དང་
ཞེས་པ་ནས། སྨོན་ལམ་གྱི་སྒོ་བཅུ་པོ་འདི་དག་ལ་སོགས་པ་སྨོན་ལམ་འབུམ་ཕྲག་བརྒྱ་
སྟོང་གྲངས་མེད་པ་ཕྲག་བཅུ་ཚང་བ་དེ་དག་བྱང་ཆུབ་སེམས་དཔའ་ས་རབ་ཏུ་དགའ་བ་ལ་
གནས་པའི་བྱང་ཆུབ་སེམས་དཔས་མངོན་པར་སྒྲུབ་པའོ། །ཞེས་གསུངས་པའི་ཕྱིར།
དེ་དག་སྨོན་ལམ་ཆེན་པོ་ཡིན་ཏེ། སེམས་ཅན་དང་། འཇིག་རྟེན་དང་། ནམ་མཁའ་
དང་། མྱང་འདས་དང་། སངས་རྒྱས་འབྱུང་བ་དང་། སངས་རྒྱས་ཀྱི་ཡེ་ཤེས་དང་། སེམས་
ཀྱི་དམིགས་པ་དང་། སངས་རྒྱས་ཀྱི་ཡེ་ཤེས་ཀྱི་ཡུལ་དང་། རྒྱུ་དེ་རེ་རེ་ལའང་ཁམས་མཐའ་
ཡས་ཞེས་སྦྱོར་བས་ཁམས་མཐའ་ཡས་བཅུ་ལ་དམིགས་ནས་བསྒྲུབ་པའི་ཕྱིར། མདོ་སྡེ་ས་
བཅུ་པ་ལས། སྨོན་ལམ་དེ་དག་ཀྱང་མཐར་ཐུག་པའི་གནས་བཅུས་མངོན་པར་བསྒྲུབ་སྟེ།
པ་ཅད་དུ་
ལ177



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཞེས་གསུངས་པའི་ཕྱིར། དཀོན་མཆོག་ལ་མི་ཕྱེད་པའི་དད་ལྡན་ཆོས་རྗེ་རབ་བརྟན་པས་
བསྐུལ་ངོར་འབྲས་སྒོ་མང་དགེ་མིང་ངག་དབང་ཉི་མས་རྒྱ་གར་འཕགས་པའི་ཡུལ་དུ་བྲིས་
པ་དགེའོ།། །།
ཨོཾ་སྭསྟི། རྨད་བྱུང་སྟོབས་བཅུ་མངའ་བ་ལྷ་ཡི་ལྷའི། །རྨད་བྱུང་ཐུགས་ཀྱི་འོ་མཚོ་
ལས་འཁྲུངས་པ། །རྨད་བྱུང་དགེ་ཚོགས་ཡོངས་སུ་བསྔོ་བའི་ཐབས། །རྨད་བྱུང་སྲས་བཅས་
རྣམས་ཀྱིས་ཡོངས་བསྔགས་པའི། །བཟང་པོ་སྤྱོད་པའི་དོན་འགྲེལ་པར་བསྐྲུན་མཐུས། །
བསྟན་དང་དེ་འཛིན་ཞབས་བརྟན་མཛད་འཕྲིན་རྒྱས། །རྒྱུ་སྦྱོར་གྱིས་གཙོས་མར་གྱུར་འགྲོ་
བ་ཀུན། །ཆོས་མཐུན་ཚེ་བསོད་ལེགས་ཚོགས་ཡར་ཟླར་འདྲེན། །སྐྱེ་ཀུན་དམ་པའི་མགོན་
གྱིས་རྗེས་བཟུང་ཞིང་། །བྱང་ཆུབ་སྤྱོད་པའི་གྲུ་གཟིངས་ལ་ཞུགས་ནས། །སྐུ་གསུམ་རིན་
ཆེན་གླིང་དུ་མྱུར་བགྲོད་དེ། །འགྲོ་བའི་རེ་བ་མ་ལུས་སྐོང་གྱུར་ཅིག
ཅེས་པ་འདི་ཡང་འབྲས་སྒོ་མང་དགེ་བའི་བཤེས་གཉེན་ཆེན་པོ་མཆོག་ངག་དབང་
ཉི་མ་ལགས་ཀྱིས་མཛད་པའི་བཟང་སྤྱོད་ཀྱི་དོན་འགྲེལ་འདི་ཉིད་པར་བསྐྲུན་མཛད་
སྐབས་བར་བྱང་སྨོན་ཚིག་ཞིག་དགོས་ཞེས་ཞབས་ཞུ་བ་རྣམ་དཔྱོད་མཆོག་ཡངས་ཆོས་རྗེ་
རབ་བརྟན་ལགས་ཀྱིས་ཡི་གེའི་ལམ་ནས་ཇི་ལྟར་བསྐུལ་བ་བཞིན་གྱི་ན་པ་བྲག་རྒྱབ་སྤྲུལ་
མིང་པས་མའི་སེ་ར་ཐེག་ཆེན་གླིང་དགོན་རང་ཤག་ཏུ་སྨོན་ཅིང་བྲིས་པའོ།། །།
ལ178



༄༅༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
མཆན་འགྲེལ་བཞུགས་སོ། །
མཁན་པོ་ཀརྨ་བཀྲ་ཤིས།
དེ་ལ་འདིར་སངས་རྒྱས་ཕལ་པོ་ཆེའི་ནང་ན་སྡོང་པོ་བཀོད་པའི་མདོ་ཞེས་བྱ་བ་བྱང་
ཆུབ་སེམས་དཔའི་སྤྱོད་པ་རབ་འབྱམས་སྟོན་པ་ཞིག་བཞུགས་པའི་མཇུག་གི་ཆ་ལས་
བཀོལ་བ་སྨོན་ལམ་གྱི་མདོ་འདི་ཉིད་སུ་ཞིག་གི་བཏབ་ཅེ་ན། སྔོན་གཞོན་ནུ་ནོར་བཟང་
གིས་འཕགས་པ་འཇམ་དཔལ་ནས་བྱམས་པའི་བར་གྱི་དགེ་བའི་བཤེས་གཉེན་མང་པོ་
བརྟེན་པའི་མཐར་འཇམ་དཔལ་གྱི་བྱིན་རླབས་ཀྱིས་མཐུས་ཡེ་ཤེས་ཀྱི་སྤྱོད་ཡུལ་ཡངས་པ་
བརྙེས་ནས་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་ལ་འཇུག་ནུས་པར་གྱུར་ཏེ་བྱང་ཆུབ་
སེམས་དཔའ་ཀུན་ཏུ་བཟང་པོ་ཉིད་དགེ་བའི་བཤེས་གཉེན་དུ་ཐོབ་པ་ན་དེས་རྣམ་པར་
ཐར་པ་བསམ་གྱི་མི་ཁྱབ་པ་ཡེ་ཤེས་ཀྱི་རྣམ་འཕྲུལ་མཐའ་ཡས་བཀོད་པའི་སྤྲིན་ཆེན་པོ་
ནས་གཞོན་ནུ་ནོར་བཟང་ལ་གསུངས་པ་སྟེ། ཇི་སྐད་དུ། དེ་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་ཀུན་ཏུ་བཟང་པོས་བསྐལ་དང་བསྐལ་འབྱམས་ཀླས་པ་དང་འཇིག་
རྟེན་གྱི་ཁམས་གཅིག་ནས་གཅིག་ཏུ་བརྒྱུད་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་
ལ179ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྡུལ་ཕྲ་མོ་སྙེད་པ་དག་བརྣན་ཏེ་མངོན་པར་བརྗོད་པའི་ཕྱིར་ཚིགས་སུ་བཅད་པའི་དབྱངས་
ཀྱིས་སྨོན་ལམ་བཏབ་པ་ཇི་སྙེད་སུ་དག་ཅེས་སོགས་འབྱུང་བ་ཡིན་ནོ། །
འདི་འཆད་པ་ལ་གསུམ་ཀློད་གཞུང་མཇུག་དོན་ནོ། །དང་པོ་ལ་མཚན་དོན། འགྱུར་
ཕྱག་གཉིས་ལས། དང་པོ་མཚན་དོན་ནི། རྒྱ་གར་སྐད་དུ། ཨརྱ་བྷ་དྲ་ཙརྱ་པྲ་ཎོ་དྷ་ན་རཱ་
ཛཱ། བོད་སྐད་དུ། འཕགས་པ་ཀུན་ཏུ་བཟང་པོས་གསུངས་པས་སམ་དེའི་སྤྱོད་པ་རྣམས་
སྨོན་ལམ་དུ་འདེབས་པའི་ཕྱིར་འཕགས་པ་བཟང་པོ་སྤྱོད་པའི་ཞེས་སམ་ཡང་ན་བཟང་པོ་
ནི་ཐོག་མཐའ་བར་དུ་དགེ་བ་བྱང་ཆུབ་སེམས་དཔའི་སྤྱོད་པ་སྟེ། དང་པོ་ཐོས་པ་ན་དོན་
ངེས་ཤིང་ཡིད་ཆེས་པའི་དད་པ་དང་། བར་དུ་བསམ་པ་ན་ཐོབ་པར་ནུས་པ་རིགས་ནས་
དགའ་བ་དང༌། ཐ་མ་བསྒོམ་པ་ན་ཡང་དག་པ་ཇི་ལྟ་བ་བཞིན་མངོན་དུ་བྱེད་པའི་བློ་གྲོས་ཀྱི་
རྒྱུ་ཡིན་པའི་ཕྱིར་དེ་ཐམས་ཅད་ཡོངས་སུ་འདུས་པའི་སྨོན་ལམ་གྱི་མདོ་ཆེན་པོ་ཡིན་པས་ན་
སྨོན་ལམ་གྱི་རྒྱལ་པོ་ཞེས་སོ། །གཉིས་པ་འགྱུར་ཕྱག་ནི། འཕགས་པ་འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་ལོ། །
གཉིས་པ་གཞུང་ལ་དོན་གསུམ་སྟེ། སྔོན་འགྲོ་ཡན་ལག་བདུན་པས་རྒྱུད་དག་པར་
བྱ་བ། དངོས་གཞི་སྨོན་ལམ་གྱི་རབ་དབྱེ་རྒྱས་པར་བཤད་པ། རྗེས་ཕན་ཡོན་བསྟན་པས་
མཇུག་བསྡུ་བའོ། །དང་པོ་ལ་བདུན་ཏེ་ཕྱག་མཆོད་བཤགས་པ་ཡི་རང་བ། ཆོས་སྟོན་
བསྐུལ་དང་བཞུགས་གསོལ་བསྔོ། དང་པོ་ཕྱག་ལ་བསྟན་བཤད་གཉིས་ལས། དང་པོ་སྒོ་
གསུམ་སྡོམ་པའི་ཕྱག་ནི། དེའང་སྤྱིར་འོག་ནས་འབྱུང་བའི་སྨོན་ལམ་རྣམས་འགྲུབ་པའི་
གེགས་སྡིག་སྒྲིབ་ཡིན་པས་དེ་སྦྱང་བ་དང་། མཐུན་རྐྱེན་བསོད་ནམས་ཡིན་པས་རྒྱ་ཆེར་
འཕེལ་ཞིང་མི་ཟད་པ་ཞིག་སྨོན་ལམ་འགྲུབ་པའི་རྒྱུར་ཅིས་ཀྱང་དགོས་ལ་མདོར་ན་ཡན་
ལག་བདུན་པས་ནི། སྡིག་སྒྲིབ་སྦྱོང་བ། བསོད་ནམས་གསོག་པ། དགེ་རྩ་འཕེལ་ཞིང་མི་
ལ 180ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཟད་པ་བྱེད་པ་གསུམ་ཀ་འགྲུབ་པས། དེ་སྔོན་དུ་བཏང་ན་འོག་ནས་འབྱུང་བའི་སྨོན་ལམ་
འགྲུབ་པ་ལ་ནུས་པ་ཤིན་ཏུ་ཆེའོ། །དེ་བས་ན་མཐའ་ཀླས་པའི་ཞིང་གི་བཀོད་པའི་ཁྱད་པར་
ཇི་སྙེད་སྟེ། བསྒྲུང་བ་ལས་འདས་པར་བསྟན་ཅིང་སྟོན་པར་གྱུར་པ་པོ་གང་སུ་དག་སྟེ་
ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། དུས་གསུམ་དུ་གཤེགས་པའི་སངས་
རྒྱས་འགྲོ་བ་ཐམས་ཅད་ཟིལ་གྱིས་གནོན་ཞིང་བག་ཚ་བ་དང་བྲལ་བས་མི་ཡི་སེང་གེ་ཚད་
མེད་པ་ཀུན་ཡིད་ཡུལ་དུ་དམིགས་ནས་བདག་གིས་སངས་རྒྱས་སྲས་བཅས་ལྷག་མ་ལུས་
པ་དེ་དག་ཐམས་ཅད་ལ་ཚུལ་ཇི་ལྟར་ན་ལུས་ཀྱི་བཏུད་པ་དང་། ངག་གི་བསྟོད་ཅིང་ཡིད་
ཀྱིས་རབ་ཏུ་དང་བས་ཏེ། དད་པ་ཆེན་པོས་ཕྱག་བགྱིའོ། །
གཉིས་པ་ལ་གསུམ་ལས་དང་པོ་ལུས་ཀྱི་ཕྱག་ནི། སྐྱབས་ཡུལ་རྣམས་ཀྱི་བཟང
པོའི་ཡོན་ཏན་ནམ་བྱང་ཆེན་གྱི་སྤྱོད་ལ་འདུན་པའི་སྨོན་ལམ་གྱི་སྟོབས་དག་གིས་སྡིག་པ་
མི་དགེ་བའི་ཆོས་ལས་རྒྱལ་བ་སངས་རྒྱས་ཐམས་ཅད་མངོན་དུ་མཐོང་ངམ་མ་མཐོང་ཡང་
ཡིད་ཀྱི་མངོན་སུམ་དུ་གྱུར་པ་ལྟར་དམིགས་ཏེ་དེ་དག་རེ་རེའི་དྲུང་དུའང་རང་ལུས་ཕྱོགས་
བཅུའི་ཞིང་གི་རྡུལ་སྙེད་པ་དེ་སྙེད་དུ་སྤྲུལ་པའི་ལུས་དེ་ཐམས་ཅད་ཀྱིས་རབ་བཏུད་དེ་
ཐལ་མོ་སྦྱར་ཞིང་ཡན་ལག་ལྔ་ས་ལ་གཏུགས་པ་ཡིས། རྒྱལ་བ་སྲས་བཅས་ཀུན་ལ་དུས་
མཐའ་ཡས་པར་རབ་ཏུ་ཕྱག་འཚལ་ལོ། །
གཉིས་པ་ཡིད་ཀྱི་ཕྱག་ནི། རྡུལ་ཕྲ་རབ་ཅིག་གི་སྟེང་ན་ཡང་སངས་རྒྱས་ཀྱི་ཞིང་མ་
ལུས་པའི་རྡུལ་གྱི་གྲངས་ཇི་སྙེད་པ་དེ་སྙེད་ཀྱི་གྲངས་དང་མཉམ་པའི་སངས་རྒྱས་རྣམས་
བཞུགས་པ་དང་དེ་ཡང་གཅེར་བ་དང་དོགས་པ་མེད་པར་སངས་རྒྱས་རྣམས་ཀྱང་རང་རང་
གི་སྲས་བྱང་ཆུབ་སེམས་དཔའི་འཁོར་བཅས་ཀྱི་བསྐོར་བའི་དབུས་ན་བཞུགས་པ་དག་
ཡིན་ལ་རྡུལ་གཅིག་ལ་ཇི་ལྟར་ཡོད་པ་དེ་ལྟར་ཆོས་ཀྱི་དབྱིངས་ཀྱིས་ཁྱབ་པའི་ཡུལ་རྣམས་
ལ181ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མ་ལུས་པ། ཐམས་ཅད་རྒྱལ་བ་སྲས་དང་བཅས་པ་དག་གི་ཡོངས་སུ་གང་བར་མོས་ཏེ་
ཡིད་ཀྱི་དད་པ་རབ་ཏུ་བརྟན་པོས་འདུད་དོ། །
གསུམ་པ་ངག་གི་ཕྱག་ནི། ཡིད་ཡུལ་བྱས་པའི་རྒྱལ་སྲས་དེ་དག་གི་བསྔགས་པ་
ཡོན་ཏན་མི་ཟད་རྒྱ་མཚོ་རྣམས་ངག་གི་འདུད་དབྱངས་ཀྱི་ཡན་ལག་རྒྱུ་ལྕེ་རྒན་ལ་
སོགས་པ་རྒྱུ་མཚོ་ལྟར་མང་པོ་སྤྲུལ་ནས་མཐའ་ཡས་
ཡས་པའི་སྒྲ་སྐད་ཀུན་གྱིས། རྒྱལ་བ་མ་
ལུས་པ་ཀུན་གྱིས་ཡོན་ཏན་བསྔགས་པ་རབ་ཏུ་བརྗོད་ཅིང་། བདེ་བར་གཤེགས་པ་སྲས་
དང་བཅས་པ་ཐམས་ཅད་བདག་གིས་བསྟོད་པར་བྱེད་པའོ། །
གཉིས་པ་མཆོད་པའི་ཡན་ལག་ལ་གཉིས་ཏེ། དང་པོ་བླ་ན་ཡོད་པའི་མཆོད་པ་གང་
གིས་མཆོད་ན་འཇིག་རྟེན་གྱི་ཁམས་ཐམས་ཅད་ན་རྣམ་པར་བཀྲ་བའི་མེ་ཏོག་དམ་པ་
དངོས་སུ་ཡོད་པ་ཇི་སྙེད་དང་མེ་ཏོག་སྣ་ཆོགས་སྤེལ་ཏེ་རུས་པའམ་རིན་པོ་ཆེ་སོགས་ཀྱི་
ཕྲེང་བ་དམ་པ་དང་རོལ་མོའི་བྱེ་བྲག་རྒྱུད་ཅན་དང་འབུད་དཀྲོལ་བརྡུང་བྱ་སོགས་སིལ་
འཁྲོལ་སྙན་པའི་སྒྲ་རྣམས་དང་དྲི་ཞིམ་པའི་བྱུག་པ་ཚ་གདུང་སྐྱོབ་བྱེད་རིན་པོའི་གདུགས་
མཆོག་ཏུ་གྱུར་པ་དང་རིན་པོ་ཆེའི་འོད་དང་འབྲུ་མར་གྱི་མར་མེ་ལ་སོགས་པ་སྣང་གསལ་
གྱི་མཆོག་དང་ལྷན་སྐྱེས་དང་སྦྱར་བ་ལས་བྱུང་བའི་བདུག་སྤོས་དམ་པ་ལ་སོགས་པ་ཡིས་
གང་མངོན་སུམ་དུ་བཞུགས་པ་དང་ཡིད་ཀྱིས་དམིགས་པའི་རྒྱལ་བ་དེ་དག་ལ་ནི་ཉིན་རེ་
བཞིན་དུ་མཆོད་པར་བགྱི། གཞན་ཡང་སྲབ་འཇམ་མཉན་པའི་ན་བཟའ་དམ་པ་མཆོག་
རྣམས་དང་སྤོས་ཆུ་ཡོན་ཆབ་ཏུ་གསོལ་བའམ་ཆག་ཆག་ཏུ་བཏབ་པའི་དྲི་མཆོག་དང་དྲི་
བཟང་གི་ཕྱེ་མ་ལྷུན་པོ་བྱས་པའི་ཕུར་མ་སྤུངས་པ་རི་རབ་དང་མཉམ་པ་སྟེ་མིང་གིས་
སྨོས་པ་དང་མ་སྨོས་པ་རྣམས་ཀྱང་སྟེ། དེ་དག་ཐམས་ཅད་རྒྱུ་བཟང་བ་དབྱིབས་དོད་ཅིང་
ཁ་དོག་གསལ་བས་མཛེས་པ་
བས་མཛེས་པ་སོགས་བཀོ ད་པ ས་ཁྱད་པར་འཕགས་པའི་མཆོག་ཀུན་
ལ182
བྱ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དངོས་བཤམས་ཡིད་སྤྲུལ་གྱིས། རྒྱལ་བ་སྲས་བཅས་དེ་དག་ལ་ནི་མཆོད་པར་བགྱིའོ། །
དེ་ལྟར་བཟང་ཞིང་བཀོད་ལེགས་པས་དམ་པ་དང་མཆོག་ཅེས་པའི་སྒྲ་སྦྱར་རོ། །བར་
འདིར་པཎྜི་ཏ་མཾ་ག་ལ་ཤྲཱི་ཛྙཱ་ནའི་ཕྱག་རིས་ཀྱི་རྒྱ་དཔེར་སྣང་བ་ཞྭ་ལུའི་འགྱུར་དུ། རིན་ཆེན་
མཆོག་དང་དོ་ཤལ་མཆོག་རྣམས་དང་། །རྣམ་བཀྲ་ལྷ་རྫས་བླ་རེ་མཆོག་རྣམས་དང་། །རྒྱལ་
མཚན་མཆོག་དང་བ་དན་མཆོག་ཀུན་གྱིས། །རྒྱལ་བ་དེ་དག་ལ་ཡང་མཆོད་པར་བགྱི།
ཞེས་སྣང་ཡང་རྒྱ་འགྲེལ་དང་བོད་དཔེ་རྙིང་པ་ཀུན་ན་མེད་དོ། །
གཉིས་པ་བླ་ན་མེད་པའི་མཆོད་པ་ནི། རྫུ་འཕྲུལ་དང་ཏིང་ངེ་འཛིན་གྱི་མཐུ་ཐོབ་
པའི་འཕགས་ཆེན་རྣམས་ཀྱི་ཏིང་ངེ་འཛིན་གྱིས་སྤྲུལ་པའི་མཆོད་པ་གང་ཇི་སྙེད་པ་དེ་
རྣམས་ཀྱི་གོང་ན་ལྷ་མིའི་མཆོད་རྫས་གཞན་མེད་པས་བླ་མེད་སྟེ། ཕྱོགས་དུས་ཀུན་འགེང་
བས་རྒྱ་ཆེ་བ་སྟེ་མདོ་ལས་ཚངས་པ་གསུམ་པོ་འདི་དག་ནི་དེ་བཞིན་གཤེགས་པ་ལ་མཆོད་
པ་དང་རིམ་གྲོ་བླ་ན་མེད་པའོ། །མཆོད་པའི་ལས་བླ་ན་མེད་པས་བསོད་ནམས་ཚད་མེད་པ་
འབྱུང་ངོ་། །གསུམ་གང་ཞེ་ན་བླ་ན་མེད་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དང་།
དེ་བཞིན་གཤེགས་པ་རྣམས་ཀྱི་ཆོས་འཛིན་པ་དང་། ཇི་ལྟར་ཐོས་པའི་ཆོས་རྣམས་དེ་
བཞིན་དུ་བསྒྲུབ་པའོ། །ཞེས་བླ་མེད་ཀྱི་མཆོད་པ་གསུམ་བཤད་དོ། །དེ་ལྟར་ཕྱག་མཆོད་
ཀྱི་རིམ་པ་དེ་དག་གིས་རྒྱལ་བ་ཐམས་ཅད་ལ་ཡ ང་ལྷག་པར་མོས་པའི་དད་པ་དང་
བཟང་པོ་སྤྱོད་ལ་ཕན་ཡོན་མཐའ་ཡས་ཡོད་པར་ཡིད་ཆེས་པའི་དད་པའི་སྟོབས་དག་
གིས་ཀུན་ནས་བསླང་ཏེ་ཡུལ་རྒྱལ་བ་ཀུན་ལ་ཚུལ་དེས་ཕྱག་འཚལ་ཞིང་མཆོད་པར་
བགྱིའོ། །
གསུམ་པ་ཉེས་པ་བཤགས་པའི་ཡན་ལག་ནི། ཀུན་སློང་ངམ་རྒྱུ་འདོད་ཆགས་ཞེ་
སྡང་གཏི་མུག་གསུམ་གྱིས་ཀུན་ནས་སློང་བའི་དབང་གིས་ནི་གཞི་སྲོག་གཅོད་པ་སོགས་
183ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལུས་དང་། རྫུན་སོགས་ངག་དང་། དེ་བཞིན་གནོད་སེམས་སོགས་ཡིད་ཀྱིས་ཀྱང་སྟེ། སྒོ་
གསུམ་གྱི་ལས་བྱས་སམ་བྱེད་དུ་བཅུག་གམ་བྱས་པ་ལ་ཡི་རང་བའི་རང་བཞིན་གྱི་སྡིག་པ་
བྱེད་པ་པོ་བདག་གིས་བགྱིས་པ་ཅི་མཆིས་པ། དེ་དག་ཐམས་ཅད་རྒྱལ་བ་སྲས་དང་བཅས་
པའི་སྤྱན་སྔར་བདག་གིས་འགྱོད་སྡོམ་གྱི་བསམ་པ་དྲག་པོས་ཆོ་ག་བཞིན་དུ་སོ་སོར་
བཤགས་པར་བགྱིའོ། །
བཞི་པ་རྗེས་སུ་ཡི་རང་གི་ཡན་ལག་ནི། རང་ཉིད་དུལ་བར་བྱ་བའི་ཕྱིར་ཉོན་མོངས་
ལས་བྱུང་བའི་སྡིག་པ་མི་དགེ་བ་ལས་རྒྱལ་བས་ཕྱོགས་བཅུ་ན་བཞུགས་པའི་རྒྱལ་བ་
སངས་རྒྱས་ཀུན་དང་སངས་རྒྱུས་ཀྱི་ཐུགས་ཀྱི་སྲུས་བྱང་སེམས་རྣམས་དང་གསུང་སྲས་
ཉན་ཐོས་དང་རང་རྒྱལ་རྣམས་དང་སློབ་པ་རྒྱུན་ཞུགས་ཕྱིར་འོང་ཕྱིར་མི་འོང་སྟེ་གང་ཟག་
བདུན་དང་མི་སློབ་པ་དགྲ་བཅོམ་པའི་འབྲས་བུ་དང་སོ་སོའི་སྐྱེ་བོའི་འགྲོ་བ་མ་ལུས་པ་
ཀུན་གྱི་བསོད་ནམས་ཏེ། དགེ་བ་ཅི་དང་ཅི་བགྱིས་པ་གང་ལ་ཡང་རབ་ཏུ་དགའ་བའི་
ཡིད་ཀྱིས་བསོད་ནམས་དེ་དག་ཀུན་གྱི་རྗེས་སུ་བདག་ཡི་རང་བར་བགྱིའོ། །
ལྔ་པ་ཆོས་འཁོར་བསྐོར་བའི་ཡན་ལག་ནི། གང་དག་སངས་རྒྱས་རྣམས་ཕྱོགས་
བཅུའི་འཇིག་རྟེན་གྱི་ཁམས་རྣམས་ན་མ་རིག་པའི་མུན་པར་འཁྱམས་པའི་སེམས་ཅན་
རྣམས་ལ་ལམ་སྟོན་པས་འཇིག་རྟེན་གྱི་སྒྲོན་མ་གྱུར་པའི་དེ་བཞིན་གཤེགས་པ་རྣམས།
བྱང་ཆུབ་སྒྲུབ་པའི་ས་ལམ་གྱི་རིམ་པར་མ་ལུས་པ་བགྲོད་དེ་སངས་རྒྱས་པའི་གོ་འཕང་
མངོན་དུ་མཛད་པོས་ཤེས་བྱ་ཐམས་ཅད་ལ་མ་ཆགས་མ་ཐོགས་པའི་ཡེ་ཤེས་བླ་ན་མེད་པ་
བརྙེས་པའི་མགོན་པོ་དེ་དག་ཐམས་ཅད་ལ་བདག་གིས་ཀྱང་ལུས་དེ་སྙེད་དུ་སྤྲུལ་ནས་
རྒྱལ་བ་དེ་ཐམས་ཅད་ལ། ཟབ་རྒྱས་ཆོས་ཀྱི་འཁོར་ལོ་བླ་ན་མེད་པ་བསྐོར་བར་མཛོད་
ཅིག་ཅེས་བསྤྲུལ་ལོ། །
184



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དྲུག་པ་མྱ་ངན་ལས་མི་འདའ་བར་གསོལ་བ་འདེབས་པའི་ཡན་ལག་ནི། མྱ་ངན་
འདའ་བས་འདུལ་བའི་འགྲོ་བ་རྣམས་ལ་དེ་བཞིན་གཤེགས་པ་གང་ཡོངས་སུ་མྱ་ངན་ལས་
འདའ་བའི་ཚུལ་སྟོན་པར་གང་བཞེད་པ་དེ་དག་ལ། དགོས་པ་འགྲོ་བ་ཀུན་ལ་གནས་
སྐབས་ཕན་ཞིང་མཐར་ཐུག་གི་བདེ་བ་འབྱུང་བའི་ཕྱིར། དུས་བསྐལ་པ་ཆེན་པོ་སངས་
རྒྱས་ཀྱི་ཞིང་མ་ལུས་པ་ཐམས་ཅད་དག་གི་རྡུལ་ཕྲ་རབ་ཇི་སྙེད་པ་དེ་སྐྱེད་ཀྱི་གྲངས་དང་
མཉམ་པ་བཞུགས་པར་ཡང་། བདག་གི་ཐལ་མོ་རབ་ཏུ་སྦྱར་ཏེ་མྱ་ངན་ལས་མི་འདའ་
བཏར་གསོལ་བ་འདེབས་བར་བགྱིའོ། །
བདུན་པ་བསྔོ་བའི་ཡན་ལག་ནི། གང་བསྔོ་ན་ཡུལ་མཆོག་ལ་ཕྱག་འཚལ་བ་དང་།
མཆོད་པ་གཉིས་ཀྱིས་མཆོད་ཅིང་སྟོབས་བཞིའི་སྒོ་ནས་རང་རྒྱུད་ཀྱི་ཉེས་བྱས་བཤགས་པ་
དང་། གཞན་གྱི་དགེ་བ་ལ་རྗེས་སུ་ཡི་རང་བ་དང་། ཆོས་འཁོར་བསྐོར་བར་བསྐུལ་ཞིང་
མྱ་ངན་ལས་མི་འདའ་བར་གསོལ་བ་ཡིས། ཐོབ་པའི་དགེ་བ་ཅུང་ཟད་བདག་གིས་གང་
དང་ཅི་
ཅི་བསགས་པས་མཚོན་སྟེ། བདག་གཞན་དུས་གསུམ་དགེ་ཚོགས་ཐམས་ཅད་བསྔོ་
བ་པོ་བདག་གིས་གང་དུ་བསྔོ་ན་སྲིད་བདེ་དང་ཉན་རང་གི་བྱང་ཆུབ་ཙམ་གྱི་ཆེད་མིན་པར་
རྫོ་གས་པའི་བྱང་ཆུབ་ཆེན་པོ་བླ་ན་མེད་པའི་ཕྱིར། ཇི་ལྟར་ན་འཁོར་གསུམ་མི་དམིགས་
པའི་ཤེས་རབ་ཀྱིས་ཟིན་ཞིང་བྱང་ཆུབ་ཀྱི་སེམས་ཀྱིས་འཕངས་པའི་ཐབས་མཁས་ཟུང་དུ་
འབྲེལ་བའི་ཆོ་གས་བསྔོ་བར་བགྱིའོ། །
གཉིས་པ་རབ་དབྱེ་ལ་དངོས་དང༌། སྨོན་ལམ་གྱི་མཐའ་བསྟན་པའོ། །དང་པོ་ལ་སྤྱི་
དོན་བཅུ་དྲུག་སྟེ། བསམ་དག་༡༽བྱང་སེམས་མི་བརྗེད་༢༽དང་། །མ་གོས་སྦྱོར་༣༽དང་
ཕན་བདེ་༤༽དང་། །གོ་ཆ་དང་།༽ནི་སྐལ་མཉམ་འགྲོགས༦༽། །བཤེས་གཉེན་༧༽སངས་
རྒྱས་མངོན་གྱུར་༨༽དང་། །དམ་ཆོས་འཛིན་༩༽དང་མཛོད་རྙེད་དང་༡༠༽། །འཇུག་དང་༡༡༽
ལ185༤



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྟོབས་དང་༡༢༽སྒྲུབ་དང་༡༣༽ལས་༡༤༽། །རྗེས་སློབ་༡༥༽ཀུན་གྱི་མཇུག་སྡུད་༡༦༽དོ།
།དང་པོ་བསམ་པ་དག་པའི་སྒོ་ནས་སྨོན་ལམ་ལ་བཞི། དང་པོ་སངས་རྒྱས་མཆོད་པའི་
བསམ་པ་ནི། དེ་ལ་ཕྱག་འཚལ་བ་སོགས་དགེ་རྩ་རྣམས་ཀྱིས་མཚོན་རང་གི་ལུས་ལོངས་
སྤྱོད་དུས་གསུམ་གྱི་དགེ་རྩ་ཐམས་ཅད་སྔར་བྱོན་ཟིན་འདས་པའི་སངས་རྒྱུས་སུ་གྲགས་
པ་རྣམས་དང་ད་ལྟར་ཕྱོགས་བཅུ་ཡི། འཇིག་རྟེན་དག་ན་གང་སེམས་ཅན་གྱི་དོན་ལ་
བཞུགས་པ་ཐམས་ཅད་ལ་མཆོད་པ་མཐའ་ཡས་པས་མཆོད་པར་གྱུར་ཅིག་པའོ། །
གཉིས་པ་དགོངས་པ་ཡོངས་སུ་སྐོང་བའི་བསམ་པ་ནི། གང་ཡང་མ་བྱོན་པ་སྟེ་འོག་
མིན་དུ་སངས་རྒྱས་ཟིན་ཀྱང་གདུལ་བྱའི་འཇིག་རྟེན་དུ་གང་འདུལ་གྱི་སྐུ་སྟོན་པའི་དུས་ལ་
མ་བབ་པའམ་ས་བཅུའི་རྒྱུན་མཐའ་ལ་བཞུགས་པའི་སེམས་དཔའ་འཚང་རྒྱ་མ་རིགས་པ་
དེ་དག་འབད་རྩོལ་མེད་པར་རབ་མྱུར་བ། ཡང་མ་འོངས་པ་ན་སངས་རྒྱ་བར་འགྱུར་བ་
ཐེག་གསུམ་གྱི་ལམ་དུ་ཞུགས་པ་རྣམས་ལ་སྔར་བཞིན་ཕུལ་བས་དེ་དག་སངས་རྒྱ་བའི་
མཐུན་རྐྱེན་མ་ཚང་བ་མེད་པར་གྱུར་ཏེ། འབད་རྩོལ་སོགས་རང་གི་དགོངས་པའི་བསམ་
པ་མ་རྫོགས་པ་སྟེ་གདུལ་བྱ་སྨིན་པའམ་ཚོགས་ལྷག་མ་རྫོགས་ནས་དུས་ལ་བབ་པས་
དགའ་ལྡན་དུ་སྐྱེ་བ་སོགས་ནས་བྱང་ཆུབ་བརྙེས་པའི་བར་གྱི་གོ་རིམ་ཚུལ་དང་མཐུན་པར་
སངས་རྒྱུས་པར་སྤྱོན། ཅིག་པར་ཏེ་རྒྱས་ཟིན་རྣམས་སྤྲུལ་སྐུར་སྟོན་ཅིང་སེམས་དཔའ་
རྣམས་མྱུར་དུ་སངས་རྒྱས་བརྙེས་པར་གྱུར་ཅིག་པའོ། །འདི་དག་ནི་ལམ་ཞུགས་ཀྱི་སློབ་པ་
དང་མི་སློབ་པ་ལ་དགེ་རྩ་སོགས་གཏོང་བའི་ཚུལ་ཡིན་ལ་སྐྱེ་བ་གཞན་དུའང་དེ་ལྟར་བྱེད་
པར་གྱུར་ཅིག་ཅེས་སྨོན་པ་ནི་འོག་མ་རྣམས་ལའང་ཤེས་པར་བྱའོ། །
གསུམ་པ་སངས་རྒྱས་ཀྱི་ཞིང་སྦྱོང་བའི་བསམ་པ་ནི།ཕྱོགས་བཅུ་ག་ལ་བ་མ་དག་
པའི་ཞིང་རྣམས་ཇི་སྙེད་མཆིས་པ་ལ་ལུས་དང་ལོངས་སྤྱོད་སོགས་བཏང་བས་དེ་དག་མ་
186



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ལུས་པ་བདེ་བ་ཅན་གྱི་ཞིང་ཇི་ལྟ་བ་དེ་བཞིན་དུ་རྒྱ་ཆེར་ཞིང་སྐྱོན་དང་བྲལ་བས་ཡོངས་སུ་
དག་པའི་ཞིང་དུ་གྱུར་ཏེ་དེའི་དབུས་སུ་དེ་དག་ཀུན་ཏུ་ཡང་བྱང་ཆུབ་ཀྱི་ཤིང་ལྗོན་པ་
ཐམས་ཅད་ཀྱི་དབང་པོར་གྱུར་པའི་དྲུང་དུ་གཤེགས་ནས་སངས་རྒྱས་ཟིན་པའི་རྒྱལ་བ་
དང་དེ་དག་གི་འཁོར་གྱི་ཁྱམས་ན་སངས་རྒྱས་རྣམས་ཀྱི་ཐུགས་སྲས་བྱང་ཆུབ་སེམས་
དཔའི་ཚོགས་ཀྱིས
ས་ཀྱི ས་བར་མཚམས་མེད་པར་རབ་ཏུ་གང་བར་ཤོག །ཅེས་སྣོད་བཅུད་
ཐམས་ཅད་དག་པར་གྱུར་ཅིག་པ་སྟེ་གཙོ་བོར་སྣོད་ལ་གཏོང་བའི་ཚུལ་ལོ།
བཞི་པ་སེམས་ཅན་ལ་ཕན་གདགས་པའི་བསམ་པ་ནི། སྔར་ལྟར་རང་གི་ལུས་སོགས་
ཕྱོགས་བཅུའི་འཇིག་རྟེན་གྱི་ཁམས་སེམས་ཅན་གྱི་བྱེ་བྲག་གང་རིགས་དྲུག་གི་བསྡུས་པ་
རྣམས་ཇི་སྙེད་མཆིས་པ། ཀུན་ལ་བཏང་བས་དེ་དག་རྟག་ཏུ་འཁོར་བའི་སྡུག་བསྔལ་དང་
དེའི་རྒྱུ་ལས་ཉོན་ལ་ནད་དང་མྱ་ངན་དང་ཟུག་ངུའི་སྒྲས་བསྟན་པ་མདོ་ལས་བྱུང་བ་བཞིན་
གྱི་ནད་དང་གཞན་ཡང་ལུས་ལ་ནད་མེད་ཅིང་སེམས་ལ་སྡུག་བསྔལ་མེད་པར་བདེ་བ་
ཕུན་སུམ་ཚོགས་པ་དང་ལྡན་པར་གྱུར་ཅིག །དེར་མ་ཟད་འགྲོ་བ་ཀུན་གྱི་མངོན་པར་
འདོད་པའི་ཆོས་མཐུན་ཀྱི་དོན་མཐོ་རིས་དང་ཐར་པའི་རྒྱུར་གྱུར་པའི་སྤྱོད་པ་རྣམས་བྱེད་
པ་པོ་ཐམས་ཅད་ནི། ཕན་ཚུན་བློ་མཐུན་པ་སོགས་མཐུན་རྐྱེན་ཐམས་ཅད་འགྲུབ་པར་
གྱུར་ཅིང་དེའི་མཐུས་སངས་རྒྱས་ཀྱི་གོ་འཕང་འཐོབ་པའི་རེ་བའི་དོན་སྨོན་པ་གང་ཡོད་
བའང་དེ་བཞིན་དུ་འགྲུབ་པར་ཤོག་ཅིག་པའོ། །འདི་ནི་གཙོ་བོ་ལམ་ཞུགས་པའི་སེམས་
ཅན་ལ་གཏོང་བའི་ཚུལ་དང་
། དེ་ཡན་ཆད་བྱམས་པ་དང་སྙིང་རྗེའི་དམིགས་རྣམ་སྦྱོང་བ་
དང་གཞན་དོན་དོན་གཉེར་གྱི་བསམ་པ་སྦྱོང་ཚུལ་ཡིན་ནོ། །
གཉིས་པ་བྱང་སེམས་མི་བརྗེད་པའི་སྒོ་ནས་སྨོན་པ་ལ་བདུན། དང་པོ་ཚེ་རབས་
དྲན་པར་སྨོན་པ་ནི། དེ་ལྟར་གཞན་དོན་འགྲུབ་པ་ལ་རང་ཉིད་སངས་རྒྱས་ཐོབ་དགོས་པས་
187



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དེའི་རྒྱུའི་གཙོ་བོ་བྱང་ཆུབ་ཀྱི་སེམས་བསྐྱེད་པ་དང་དེ་འཕེལ་བའི་སྤྱོད་པ་བཟང་པོ་དག་
ནི་བདག་གིས་སྤྱོད་པར་བྱེད་ཅིང་། དེ་ལས་འཇིག་རྟེན་ཕ་རོལ་ཏུ་འཕོས་ཏེ་འགྲོ་བ་ཡི་
གནས་གང་དང་གང་དུ་སྐྱེས་ཀྱང་རུང་སྟེ། དེ་དག་ཀུན་ཏུ་སྔོན་གྱི་སྐྱེ་བ་དྲན་ནས་སྔར་
བཞིན་སྤྱོད་པར་གྱུར་ཅིག་པའོ། །
གཉིས་པ་རབ་ཏུ་བྱུང་བར་སྨོན་པ་ནི། དེ་ལྟར་ཚེ་རབས་ཀྱི་གནས་སྐབས་ཀུན་ཏུ་
ཅི་འཕོ་བ་དང་སྐྱེ་བ་རྒྱུད་མར་ཉམས་སུ་མྱོང་བའི་ཚེ་ན་ཁྱིམ་ན་གནས་པའི་ཉེས་
དམིགས་དང་རབ་ཏུ་བྱུང་བའི་ཕན་ཡོན་དྲན་པའི་སྒོ་ནས་དུས་རྟག་ཏུ་བདག་ནི་ཁྱིམ་ནས་
ཁྱིམ་མེད་པར་རབ་ཏུ་འབྱུང་བར་ཤོག་ཅིག་པའོ། །འདི་ནི་དགེ་སློང་མི་འཁྲུག་པས་བདག་
བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ནམ་སངས་རྒྱས་ཀྱི་བར་དུ་དགེ་སློང་གི་ལུས་
རྟེན་ཁོ་ན་འཐོབ་པར་གྱུར་ཅིག་ཅེས་སྨོན་ལམ་བཏབ་པ་ལྟར་ཡིན་ཀྱང་གཙོ་བོ་ས་མ་ཐོབ་
ཀྱི་བར་དུ་ཁྱིམ་གྱི་ཉེས་པས་བྱང་ཆུབ་ཀྱི་སེམས་ལ་བར་དུ་གཅོད་པ་མང་བས་དེའི་བར་གྱི་
ཚེ་རབས་ཐམས་ཅད་དུ་རབ་ཏུ་འབྱུང་བར་སྨོན་པའོ། །
གསུམ་པ་སྤྱོད་པ་སྤྱི་དང་ཚུལ་ཁྲིམས་དག་པ་ལ་བསླབ་པ་ནི། ཚེ་རབས་ཐམས་ཅད་
དུ་སྨོན་པ་དང་འཇུག་པའི་སེམས་བཟུང་ནས་དུས་གསུམ་གྱི་རྒྱལ་བ་ཀུན་གྱིས་ཇི་ལྟར་
བསླབ་པར་དེའི་རྣམ་ཐར་གྱི་རྗེས་སུ་སློབ་པར་གྱུར་ཏེ། ཀུན་ནས་བཟང་པོ་ཕྱིན་དྲུག་གི་སྤྱོད་
པ་ཐམས་ཅད་ཡོངས་སུ་རྫོགས་པ་ལ་སྤྱིར་སློབ་པར་བྱེད་ཅིང་། ཁྱད་པར་ཚུལ་ཁྲིམས་རྣམ་པ་
གསུམ་གྱི་སྤྱོད་པ་ཉོན་མོངས་པའི་དྲི་མ་མེད་པ། རང་ཞི་བདེའི་སེམས་ཀྱིས་མ་གོས་པས་
ཡོངས་སུ་དག་པ། དུས་རྟག་ཏུ་འཆལ་ཚུལ་གྱིས་མ་གོས་པས་མ་ཉམས་ལ་འཁོར་གསུམ་དུ་
འཛིན་པ་དང་བྲལ་བས་སྐྱོན་མེད་པ་སྟེ། དེ་ལྟ་བུར་སྤྱོད་པར་ཤོག་ཅིག་པའོ། །
བཞི་པ་སྐད་སྣ་ཚོགས་ཀྱིས་ཆོས་སྟོན་པ་ནི། གདུལ་བྱ་རྣམས་སྨིན་པར་བྱ་བའི་ཕྱིར་
188



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དུ་ལྷ་ཡི་སྐད་དང་ཀླུ་དང་གནོད་སྦྱིན་སྐད། གྲུལ་བུམ་སོགས་མི་མ་ཡིན་པ་གཞན་དག་
དང་མི་ཡི་སྐད་རིགས་ཐ་དད་པ་རྣམས་དང༌
། དེས་མཚོན་ཏེ་འགྲོ་བ་ཀུན་གྱིས་སྒྲ་སྐད་
རྣམས་ཇི་ཙམ་པར། ཡོད་པ་མཐའ་དག་ཤེས་ནས་དེ་དག་ཐམས་ཅད་ལ་སོ་སོའི་སྐད་དུ་
བདག་གི་ཟབ་པ་དང་རྒྱ་ཆེ་བའི་ཆོས་བསྟན་ཏོ། །སྟེ་སྟོན་པར་ཤོག་ཅིག་པའོ། །
ལྔ་པ་དགེ་བ་ལ་བརྩོན་པ་ནི། རྒྱུ་དེས་ཤིང་འཇམ་པ་ནི་རིགས་ཀྱི་ཡོན་ཏན་ལ་གནས་
པར་སྨོན་པ་སྟེ། ཐེག་ཆེན་གྱི་རིགས་ཀྱི་ཡོན་ཏན་མང་དུ་བཤད་ཀྱང་གཙོ་བོ་ནི་བྱམས་བརྩེ་
ཤས་ཆེ་བའི་ངང་རྒྱུད་འཇམ་པ་ལ་གསུངས་པར་སྣང་བའི་ཕྱིར་ཕ་རོལ་ཕྱིན་པ་དྲུག་གི་སྤྱོད་པ་
ལ་ཤེས་པར་བྱ་བ་དང་། ཤེས་པ་མི་ཉམས་ཤིང་གོང་འཕེལ་ལ་རབ་ཏུ་བརྩོན་ཏེ། ཐེག་ཆེན་གྱི་
རིགས་ལ་གནས་ཤིང་སྤྱོད་པར་ཤོག་ཅིག་པའོ། །
དྲུག་པ་རྒྱུ་ལྔ་པོ་དེས་བྱང་སེམས་མི་བརྗེད་པ་ནི། དེ་ལྟར་ཚེ་རབས་དྲན་པ་སོགས་ལྔ་
སྔོན་དུ་འགྲོ་བས་སེམས་ཅན་ཐམས་ཅད་འཁོར་བ་ལས་སྒྲོལ་འདོད་ཀྱི་ལྷག་བསམ་དང་ཆོས་
དབྱིངས་སྤྲོས་བྲལ་གྱི་ཡེ་ཤེས་ལ་མཉམ་པར་འཇོག་པའི་བྱང་ཆུབ་ཀྱི་སེམས་རྣམ་པ་གཉིས་པོ་
དེ་ནི་ནམ་ཡང་བརྗེད་པར་མ་གྱུར་ཅིག་ཅེས་པའོ། །དེ་ཡན་བྱང་སེམས་སྐྱེ་བའི་མཐུན་རྐྱེན་
གཉེན་པོའི་ཕྱོགས་འགྲུབ་པར་སྨོན་པའོ། །
བདུན་པ་འགལ་རྐྱེན་དང་བྲལ་བར་སྨོན་པ་ནི། དེ་ལྟར་བྱང་སེམས་མི་བརྗེད་པའི་
མཐུན་རྐྱེན་ཚང་ནས་འགལ་རྐྱེན་ནག་པོའི་ཆོས་བཞི་ལ་སོགས་པའི་སྡིག་པ་མི་དགེ་བའི་
ལས་གང་བསགས་པ་རྣམས་དང་ཐེག་ཆེན་སྤང་པ་སོགས་ལས་དང་ལོག་ལྟ་དང་ང་རྒྱལ་
སོགས་ཉོན་མོངས་པའི་སྒྲིབ་པར་སྟེ་མདོར་ན་ཐེག་ཆེན་གྱི་ལམ་སྐྱེ་བ་ལ་བར་དུ་གཅོད་
པར་བྱེད་པའི་ཕྱོགས་སུ་གྱུར་པ་གང་དག་ཡོད་པ་དེ་དག་ས་བོན་དང་བཅས་པ་ཐམས་
ཅད་མ་ལུས་ཡོངས་སུ་བྱང་བར་ཤོག་ཅེས་པའོ། །
བྱ
ྋ189



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གསུམ་པ་མ་གོས་པའི་སྦྱོར་བའམ་མ་ཆགས་པའི་སྒོ་ནས་སྨོན་པ་ནི། གང་གིས་ན་
མི་དགེ་བའི་ལས་དང་ཆགས་སོགས་ཉོན་མོངས་དང་དམ་ཆོས་སྒྲུབ་པ་ལ་བར་དུ་གཅོད་
པའི་བདུད་ཀྱི་ལས་རྣམས་ཀྱིས་མ་གོས་ཤིང་སྐྱོན་གསུམ་པོ་ལས་རྣམ་པར་གྲོལ་བ་དང་།
གང་དུ་ན་རང་ཉིད་རྒྱུ་ཞིང་སྤྱོད་པའི་འཇིག་རྟེན་གྱི་འགྲོ་བ་ཇི་སྙེད་ཡོད་པ་གང་དང་གང་
གི་གནས་རྣམས་སུ་རྒྱུ་ཡང་རུང་ཇི་ལྟར་སྤྱོད་ན་སྟེ་པད་མོ་ཆུ་ལས་སྐྱེས་ཀྱང་འདམ་རྫབ་
དང་ཆུས་མི་ཆགས་པ་སྟེ་གོས་པ་མི་འགྱུར་བ་དེ་བཞིན་དུ་འཁོར་བར་གནས་ཀྱང་འཁོར་
བའི་ལས་ཉོན་སོགས་ཀྱིས་མ་གོས་པ་དང་། ཉི་ཟླ་དག་ལོ་ཐོག་སྨིན་པ་སོགས་གཞན་དོན་
མང་པོ་བྱེད་ཀྱང་དུས་རྟག་ཏུ་ནམ་མཁའ་ལ་ཐོག་པ་མེད་ཅིང་ལན་ལ་རེ་བ་མེད་པར་རྒྱུ་བ་
ལྟར་བདག་ཀྱང་སེམས་ཅན་ལ་ཕན་བདེའི་དོན་སྤྱད་ཀྱང་ལན་ལ་མི་རེ་ཞིང་ཚགས་པ་མེད་
པ་ཁོ་ནར་སྤྱད་ནུས་པར་གྱུར་ཅིག་པའོ། །
བཞི་པ་སེམས་ཅན་བདེ་ལ་འགོད་པའི་སྒོ་ནས་སྨོན་པ་ལ་ནི། ནམ་མཁའི་མཐས་
གཏུགས་པའི་སངས་རྒྱས་ཀྱི་ཞིང་གི་རྒྱ་ཁྱོན་དང་དེ་ཡང་ཕྱོགས་རེ་ཙམ་མ་ཡིན་པར་
ཕྱོགས་བཅུ་རྣམས་ཀྱི་མཐའ་ཇི་ཙམ་ཡོད་པ་དེ་ཐམས་ཅད་སེམས་ཅན་ཀུན་གྱི་ངན་སོང་
གི་སྡུག་བསྔལ་གྱི་མཚོན་ཏེ། འཁོར་བའི་སྡུག་བསྔལ་མཐའ་དག་རབ་ཏུ་ཞི་བར་བྱེད་པ་
དང་། ལྷ་མིའི་ཕུན་ཚོགས་ལ་སོགས་པ་མངོན་མཐོའི་བདེ་བ་དག་ལ་འགྲོ་བ་ཀུན་འགོད་
ཅིང་། དེར་མ་ཟད་རང་རང་གི་སྐལ་བ་དང་མཚམས་པར་བྱང་ཆུབ་ཆེན་པོར་ཐབས་ཀྱིས་
འཁྲིད་པའི་སྒོ་ནས་འགྲོ་བ་དེ་དག་ཐམས་ཅད་ལ་ནི་དམ་པའི་ཆོས་ཀྱིས་ཕན་པར་སྤྱད་
པར་སྤྱོད་ནུས་པར་གྱུར་ཅིག་པའོ། །
ལྔ་པ་གོ་ཆ་བགོ་བའི་སྒོ་ནས་སྨོན་པ་ནི། བླ་ན་མེད་པའི་བྱང་ཆུབ་འཐོབ་པའི་ཕྱིར་
དུ་རང་ཉིད་ཚོགས་གཉིས་ཀྱི་སྤྱོད་པ་མཐའ་དག་ཡོངས་སུ་རྫོགས་པ་ཉམས་སུ་ལེན་པ་ལ་
ལ 190



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
བརྩོན་པའི་གོ་ཆ་བགོ་བར་བྱེད་ཅིང་། གཞན་སྨིན་པའི་ཕྱིར་སེམས་ཅན་དག་གི་ཁམས་
དང་དབང་པོ་བག་ལ་ཉལ་ཤེས་པས་དེ་རྣམས་གང་གིས་འདུལ་བའི་སྤྱོད་པ་དང་མཐུན་
པར་འཇུག་སྟེ་ཞུགས་ནས་ཀྱང་རང་གི་ཇི་ལྟར་རྟོགས་པའི་བཟང་པོ་སྤྱོད་པ་དག་གི་ཆོས་
ནི་རབ་ཏུ་སྟོན་ཅིང་། དེ་ལྟར་རང་གིས་སྤྱོད་པ་རྫོགས་པ་དང་ནུས་པ་ཐོབ་པ་དང་ཆོས་སྟོན་
་རང་གཞན་གྱི་དོན་གསུམ་པོ་དེ་ཡང་དུས་ཉི་ཚེ་ཙམ་མ་ཡིན་པར་མ་འོངས་པའི་
བསྐལ་པ་ཕྱི་མཐའ་ཐུག་པ་མེད་པའི་བར་དེ་སྲིད་ཀུན་ཏུ་སྐྱོ་ངལ་མེད་པར་རབ་ཏུ་སྤྱོད་
པར་གྱུར་ཅིག་པའོ། །
བྱང་ཆུབ་སྤྱོད་པ་དང་བཟང་པོ་སྤྱོད་པ་ཞེས་པའི་ཚིག་གཞུང་འདིར་མང་དུ་འབྱུང་བ་
རྣམས་དོན་གཅིག་ཏུ་མི་འཆད་པར་སྐབས་ཐོབ་ཀྱི་དོན་སོ་སོར་འཆད་པ་ནི་འཕགས་ཡུལ་
མཁས་པའི་གཞུང་ལ་བརྟེན་པ་སྟེ། མདོ་སྡེ་འཆད་པ་ལ་འདི་འདྲ་མང་དུ་འབྱུང་བ་ཤེས་
དགོས་སོ་ཞེས་གསུངས།
དྲུག་པ་སྐལ་མཉམ་གྱི་གྲོགས་དང་འགྲོགས་པར་སྨོན་པ་ནི། བདག་བྱང་ཆུབ་
སེམས་དཔའི་སྤྱོད་པ་ལ་སྦྱོར་བ་ན་བདག་གི་སྤྱོད་པ་དང་མཚུངས་པ་གང་གི་སྤྱོད་ཅིང་
སྐལ་བ་མཉམ་པ་ཡི་གྲོགས་བྱང་ཆུབ་སེམས་དཔའ་དེ་དག་དང་ནི་རྟག་ཏུ་མི་འབྲལ་བར་
འགྲོགས་པར་ཤོག་ཅིག འགྲོགས་ནས་ཀྱང་ལུས་དང་ངག་གི་སྤྱོད་པ་རྣམས་དང་ནི་དེ་
བཞིན་དུ་སེམས་ཀྱིས་ཀྱང་རུང་སྟེ་སྒོ་གསུམ་གྱི་སྤྱོད་པ་དག་དང་སྨོན་ལམ་རྣམས་ཀྱང་
གཅིག་ཏུ་མཐུན་པར་སྤྱད་ཅིང་འདེབས་པར་གྱུར་ཅིག །
བདུན་པ་བཤེས་གཉེན་བརྟེན་ཅིང་བརྙེས་པར་བྱེད་པ་སྨོན་པ་ནི། བདག་ལ་སྙིང་རྗེའི་
སྒོ་ནས་དམ་པའི་ཆོས་ཀྱིས་ཕན་འདོགས་པར་འདོད་པའི་གྲོགས་པོ་འཁོར་བ་དང་དམན་
ལམ་ལས་ཡོངས་སུ་སྐྱོབས་ཤིང་ཐེག་ཆེན་གྱི་བདེ་བ་སྟེར་བའི་དགེ་བའི་བཤེས་གཉེན་གང་
ལ191



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དག་བཟང་པོ་སྤྱོད་པའི་ཆོས་ཀྱི་ལག་ལེན་རབ་ཏུ་སྟོན་ཅིང་འཆད་པར་བྱེད་པ་རྣམས་གང་
ཡིན་པའི་ཆོས་སྨྲ་བ་དེ་དག་དང་ཡང་བྱང་ཆུབ་མ་ཐོབ་ཀྱི་བར་དུ་དུས་རྟག་ཏུ་འཕྲད་པར་ཤོག་
ཅིག ། འཕྲད་ནས་ཀྱང་བཤེས་གཉེན་དམ་པ་དེ་དག་བདག་གི་དུས་ནམ་ཡང་ལན་གཅིག་
གམ་སྐད་ཅིག་གཅིག་ཀྱང་ཐུགས་ཡིད་མི་དབྱུང་ཞིང་བསམ་སྦྱོར་གཉིས་ཀྱི་སྒོ་ནས་མཉེས་པ་
ཁོ་ན་སྒྲུབ་པར་ཤོག་ཅིག་པའོ། །
བརྒྱད་པ་སངས་རྒྱས་མངོན་གྱུར་ལ་མཆོད་པའི་སྒོ་ནས་སྨོན་པ་ནི། སངས་རྒྱས་ཀྱི་
ཐུགས་སྲས་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བའི་འགྲོ་བའི་མགོན་
པོ་ཕྱོགས་བཅུའི་སངས་རྒྱས་རྣམས་ཀྱི་མཆོག་གི་སྤྲུལ་པའི་སྐུའི་བཀོད་པ་ཐམས་ཅད་རྣམ་
པར་དག་པའི་མིག་གི་སྤྱོད་ཡུལ་ལ་མངོན་སུམ་དུ་གྱུར་ནས་དུས་རེས་འགའ་མིན་པར་
རྟག་ཏུ་བདག་གི ས་རྒྱལ་བ་དེ་དག་ཐམས་ཅད་ལ་སེམས་དྭངས་བས་བལྟ་ཞིང་མཐོང་
བར་གྱུར་ལ་མཐོང་གྱུར་པ་དེ་ནས་བཟུང་སྟེ་མ་འོངས་པའི་བསྐལ་པ་མཐའ་ཡས་པ
འ་ཡས་པ་ཀུན་
ཏུ་ཡིད་མི་སྐྱོ་བར། སངས་རྒྱས་སྲས་བཅས་དེ་དག་རེ་རེ་ལ་ཡང་མཆོད་པ་རྒྱུ་ཆེར་ཏེ་
ནམ་མཁའི་གཏོས་དང་མཉམ་པ་ཆོས་ཀྱི་དབྱིངས་ཀྱིས་ཁྱབ་པ་རྣམ་པ་ཐམས་ཅད་ཀྱི་
མཆོག་དང་ལྡན་པས་མཆོད་པར་བགྱི་བར་ཤོག་ཅིག་པའོ། །
དགུ་པ་དམ་ཆོས་ཡོངས་སུ་འཛིན་པའི་སྒོ་ནས་སྨོན་པ་ནི། རྒྱུལ་བ་རྣམས་ཀྱི་ལུང་
གི་དམ་པའི་ཆོས་མ་ལུས་པ་མི་བརྗེད་པའི་གཟུངས་ཀྱིས་འཛིན་པར་བྱེད་ཅིང༌། འབྲས་བུ་
བྱང་ཆུབ་བླ་ན་མེད་པའི་སྤྱོད་པ་སྟོན་པའི་ཐེག་པ་ཆེན་པོའི་ལུང་གི་ཆོས་སེམས་ཅན་
རྣམས་ལ་ཀུན་ཏུ་སྟེ་རབ་ཏུ་སྟོན་པའི་སྒོ་ནས་སྣང་བར་བྱེད་པ་དང་། ཐེག་ཆེན་གྱི་རྟོགས་
པའི་ཆོས་བཟང་པོ་སྤྱོད་པ་རང་གཞན་གྱི་རྒྱུད་ལ་སྐྱེད་ཅིང་དེའི་མི་མཐུན་ཕྱོགས་དག་པ་
དང་མཐུན་ཕྱོགས་འཕེལ་བའི་སྒོ་ནས་རྣམ་པར་སྦྱོང་བ་ཡང་། མ་འོངས་པའི་བསྐལ་པ་
~192ལ



ན་
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
མཐའ་མེད་པ་ཀུན་ཏུ་སྤྱད་པར་བགྱི་བར་ཤོག་ཅིག་པའོ། །
བཅུ་པ་མི་ཟད་པའི་མཛོད་བརྙེད་པའི་སྒོ་ནས་སྨོན་པ་ནི། ཁམས་གསུམ་གྱི་སྲིད་པ་
ཐམས་ཅད་དུ་ཡང་ལས་སྨོན་རྟེན་འབྲེལ་གྱི་དབང་གིས་སྐྱེ་བ་གཅིག་ནས་གཅིག་ཏུ་བརྒྱུད་
པ་ཉམས་སུ་མྱོང་ཞིང་འཁོར་བ་ན་སངས་རྒྱས་ཐོབ་པའི་རྒྱུ་སྦྱིན་སོགས་བསོད་ནམས་ཀྱི་
ཚོགས་དང་། རྟོག་པའི་སྤྲོས་པ་ཐམས་ཅད་དང་བྲལ་བའི་བའི་ཤེས་རབ་ཡེ་ཤེས་ཀྱི་ཚོགས་
དག་ནི་དུས་ནམ་ཡང་མི་ཟད་པ་གོང་ནས་གོང་འཕེལ་དུ་རྙེད། ཁྱད་པར་དུ་ཤེས་རབ་ཀྱི་
བྱེ་བྲག་གང་ཞིག་རྒྱུ་ཆུང་ངུ་ལས་འབྲས་བུ་ཆེན་པོ་དང་ཚེགས་ཆུང་ངུའི་དོན་ཆེན་པོ་བྱེད་
པའི་སྒོ་ནས་བདག་གཞན་གྱི་དོན་ཕུན་སུམ་ཚོགས་པ་སྒྲུབ་པ་ལ་མཁས་པའི་ཐབས་དང་
ཆོས་རབ་རྣམ་པར་འབྱེད་པའི་ཤེས་རབ་དང་སེམས་མཉམ་པར་འཇོག་ཅིང་རྩེ་གཅིག་པའི་
ཏིང་ངེ་འཛིན་ཉོན་མོངས་དང་སྙོམ་འཇུག་གི་སྒྲིབ་པ་སོགས་ལས་རྣམ་པར་ཐར་པ་དང་།
དེ་རྣམས་ལས་བྱུང་བའི་ཡོན་ཏན་མཐའ་ཡས་པ་ཀུན་གྱི་མི་ཟད་པའི་མཛོད་དུ་གྱུར་ཅིག་
བཅུ་གཅིག་པ་འཇུག་པ་དུ་མའི་སྒོ་ནས་སྨོན་པ་ལ་འཇུག་པ་བརྒྱད་ལས། དང་པོ་
ཞིང་དང་བཅས་པའི་སངས་རྒྱས་བལྟ་བ་ལ་འཇུག་པ་ནི། རྡུལ་ཕྲ་རབ་གཅིག་གི་སྟེང་དུ་
ཕྱོགས་བཅུའི་ཞིང་ན་རྡུལ་ཇི་སྙེད་ཡོད་པ་དེ་སྙེད་ཀྱི་གྲངས་དང་མཉམ་པའི་སངས་རྒྱས་ཀྱི་
ཞིང་རྣམས་མ་འདྲེས་པ་མཐོང་བར་གྱུར་ཏེ། ཞིང་དེར་རྡུལ་རེ་རེའི་སྟེང་ན་ཡང་བསམ་གྱི་
མི་ཁྱབ་པའི་སངས་རྒྱས་རྣམས། སངས་རྒྱས་ཀྱི་ཐུགས་སྲས་བྱང་ཆུབ་སེམས་དཔའི་
འཁོར་ཚོགས་ཀྱི་དབུས་ན་བཞུགས་པ་ལ།དེ་དག་དང་ལྷན་གཅིག་ཏུ་བདག་གིས་བླ་ན་
མེད་པའི་བྱང་ཆུབ་ཐོབ་པའི་ཕྱིར་སྤྱོད་པ་མཚུངས་པར་སྤྱད་ཅིང་སྐུ་ལ་བལྟ་བར་བགྱི་
ཞིང་དེ་ཙམ་མ་ཟད་རྡུལ་གཅིག་ལ་ཇི་སྙེད་མཐོང་བར་མོས་པ། དེ་ལྟར་ཕྱོགས་བཅུའི་ཞིང་
པའོ། །
ལ193ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མ་ལུས་ཤིང་ལུས་པ་མེད་པ་ཐམས་ཅད་ཀྱི་ཕྱོགས་སུ་ཡང་། སྒྱུ་ཡི་རྩེ་མོ་ཙམ་གྱི་ས་ཡི་
ཁྱོན་ལ་དུས་གསུམ་དུ་གཤེགས་ཤིང་བྱོན་པའི་ཚད་དེ་སྙེད་ཀྱི་སངས་རྒྱས་གྲངས་སུ་
བགྲངས་ན་ཟད་མི་ཤེས་པ་རྒྱ་མཚོ་ལྟ་བུ་དང་། དེའི་ཞིང་ཁམས་རྣམས་རྒྱ་མཚོ་ལྟ་བུ་ཟད་
མི་ཤེས་པ་དང་། དེ་དག་རེ་རེར་ཡང་དུས་བསྐལ་པ་རྒྱ་མཚོར་ཟད་མི་ཤེས་པའི་བར་དེ་
སྲིད་དུ་བདག་ཀྱང་ཞིང་ཁམས་དེ་དག་རེ་རེར་བྱང་ཆུབ་ཀྱི་སྤྱད་པ་སྤྱོད་ཅིང་ཞལ་བལྟ་བ་
ལ་རབ་ཏུ་འཇུག་པར་གྱུར་ཅིག་པའོ། །
གཉིས་པ་སངས་རྒྱས་ཀྱི་གསུངས་ལ་འཇུག་པ་ནི། སངས་རྒྱས་གཅིག་གི་གསུངས་
གཅིག་བཀའ་སྩལ་བ་ལའང་གསུང་གི་རང་བཞིན་ཆ་ཚང་བ་དང་ཆ་ཚང་བ་ཁོ་ན་རིགས་མི་
འདྲ་བ་ཡན་ལག་རྒྱ་མཚོ་ལྟར་མཐའ་ཡས་པའི་སྒྲ་སྐད་དུ་འགྱུར་ཏེ། དོན་དང་ཚིག་དང་
སྐད་དང་དབྱངས་མཐའ་ཡས་པ་ཉིད་ཀྱིས། སྟོན་པས་དེས་ན་དེ་ཉིད་རྒྱལ་བ་ཀུན་གྱི་
གསུང་དབྱངས་ཀྱི་ཡན་ལག་སྐྱོན་ཐམས་ཅད་དང་བྲལ་བའི་རྣམ་པར་དག་པ་དང་ངོ་བོ་
གཅིག་ཏུ་ཡང་གནས་ལ་ཆོས་གང་དང་གང་ཉན་པར་འདོད་པ་དེ་དང་དེས་འདུལ་བར་གྱུར་
པའི་འགྲོ་བ་ཀུན་གྱི་རང་རང་གི་བསམ་པ་ཇི་བཞིན་དུ་གསུང་དབྱངས་དེ་གོ་ཞིང་ཐེ་ཚོམ་
གཅོད་པར་མཛད་པའི་སངས་རྒྱུས་གསུང་ལ་ཐམས་ཅད་ཀྱི་གསུང་མཐའ་ཡས་པ་ལྡན་
ཅིང་དོན་དེ་སེམས་པ་ལ་དུས་རྟག་ཏུ་བདག་འཇུག་པ ར་བགྱི་ཞིང་ཐོས་པར་ཤོག་ཅིག་
པའོ། །
གསུམ་པ་ཆོས་འཁོར་བསྐོར་བ་ལ་འཇུག་པ་ནི། དུས་གསུམ་དུ་བྱོན་ཅིང་གཤེགས་
པར་གྱུར་པའི་རྒྱལ་བ་ཐམས་ཅད་པ་དག་གིས་སེམས་ཅན་རྣམས་དགྲོལ་བའི་ཆེད་དུ་
དཔེར་ན་ཤིང་རྟའི་འཁོར་ལོ་འདྲིལ་ཞིང་འགྲོ་བ་དང་འདྲ་བར་སེམས་ཅན་རྣམས་ཀྱི་ཤེས་
རྒྱུད་ལ་ཆོས་བསྟན་པ་ཡང་ཉན་པ་པོའི་རྒྱུད་ལ་གོ་བར་བྱེད་པས་འཁོར་ལོ་ཞེས་བྱ་སྟེ།
194མ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
འཁོར་ལོ་དེའི་ཚུལ་གྱིས་སེམས་ཅན་མོས་པ་ཐ་དད་པ་དག་ཆོ་འཕྲུལ་གསུམ་ལ་སོགས་པ་
ཐབས་གང་དང་གང་གིས་འདུལ་བའི་ཆོས་རྣམས་རབ་ཏུ་བསྟན་ཅིང་བསྐོར་བ་ཡི་སངས་
རྒྱས་པ་དེ་དག་གི་ཡ ང་གསུང་ཆོས་ཀྱི་དབྱངས་མི་ཟད་པ་རྣམས་ཀྱི་དོན་ལེགས་པར་
རྟོགས་པ་ལ། བློ་ཡི་མཐུ་ཐོབ་པའི་སྟོབས་ཀྱིས་བདག་ཀྱང་གསུང་གི་འཕྲིན་ལས་དེ་ལ་ངོ་
བོ་བྱེད་ལས་འདྲེས་པར་ཐོབ་པའི་ཚུལ་གྱིས་རབ་ཏུ་འཇུག་པར་གྱུར་ཅིག་པའོ། །
བཞི་པ་བསྐལ་པའི་སྒོ་ནས་འཇུག་པ་ནི། མ་འོངས་པའི་བསྐལ་པ་མང་པོ་ཐམས་
ཅད་དུ་ནམ་མཁའི་གར་ཁྱབ་ཀྱི་འཇིག་རྟེན་རྣམས་སུ་ཆོས་ཇི་སྙེད་ཅིག་འབྱུང་བ་ཀུན་ལ་ཡེ་
ཤེས་འཇུག་ཅིང་མངོན་ཤེས་ཀྱིས་ཤེས་པར་གྱུར་པ་ཡང་། སངས་རྒྱས་ཀྱིས་མཁྱེན་པ་དེ་
བཞིན་དུ་ཡེ་ཤེས་ཀྱིས་སྐད་ཅིག་མ་གཅིག་གིས་བདག་ཀྱང་དུས་ཐམས་ཅད་ཀྱི་དངོས་པོ་
ཀུན་ལ་ཅིག་ཆར་དུ་འཇུག་པ ར་བགྱི་ཞིང་དེས་མཚོན་ནས་གང་ཡང་བསྐལ་པ་དུས་
གསུམ་གྱི་བསྡུས་པ་ཇི་སྙེད་ཅིག་ཡོད་པ་དེ་ཐམས་ཅད་ཀྱི་ཚད་དེ་དག འདིར་སེམས་ཀྱི་
སྐད་ཅིག་མ་གཅིག་གི་ཆ་ཤས་སུ་འཇུག་ཅིང་བསྒྱུར་ནུས་པའི་སྟོབས་ཀྱིས་དེ་ཐམས་ཅད་
ཀྱི་ཡུལ་ནི་སྒྲིབ་པ་མེད་པར་ཞུགས་པར་གྱུར་ནས་བྱང་ཆུབ་ཀྱི་སྤྱད་པ་སྤྱོད་པར་གྱུར་ཅིག །
ལྔ་པ་དེ་བཞིན་གཤེགས་པ་ལ་བལྟ་བས་འཇུག་པ་ནི། དུས་གསུམ་དུ་གཤེགས་
བཞུགས་བྱོན་པའི་མི་ཡི་སེང་གེ་སངས་རྒྱས་བཅོམ་ལྡན་འདས་གང་ཡིན་པ། དེ་དག་
ཐམས་ཅད་ཀྱི་སྐུ་ཡི་བཀོད་པ་འཁོར་གྱི་ཚོགས་རྒྱ་མཚོ་དང་བཅས་པ་རྣམས་སུ་སྐད་ཅིག་
མ་གཅིག་ལ་བདག་གི་ཡོངས་སུ་བལྟ་ཞིང་རྟག་ཏུ་དེ་ལ་འཇུག་པར་ཤོག་ཅིག་པའོ། །
དྲུག་པ་དེ་ཡི་སྤྱོད་ཡུལ་ལ་འཇུག་པ་ནི། དུས་རྟག་ཏུ་སངས་རྒྱས་དེ་དག་གི་ནི་ཏིང་
ངེ་འཛིན་གྱི་རྣམ་པར་འཕྲུལ་པ་དང་བྱིན་གྱིས་རླབས་དང་སྒྱུ་མའི་རྣམ་པར་རོལ་པ་ལས་
བྱུང་བའི་མཛད་པའི་སྒོ་བསམ་གྱི་མི་ཁྱབ་པའི་སྤྱོད་ཡུལ་ལ། མཉམ་བཞག་སྤྲོས་བྲལ་གྱི་
ལ195ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཡེ་ཤེས་རྟོགས་པས་རྗེས་ཐོབ་ཏུ་དངོས་པོ་ཐམས་ཅད་སྒྱུ་མ་ལྟར་གྱུར་པའི་མཐུས་སྒྲིབ་པ་
ལས་རྣམ་ཐར་སྟོབས་ཀྱིས་གང་ལ་གང་འདོད་དུ་བསྒྱུར་ཐུབ་ཅིང་སྤྱོད་པའི་ཚུལ་གྱིས་དུས་
ཐམས་ཅད་དུ་འཇུག་པར་གྱུར་ཅིག་པའོ། །
བདུན་པ་ཞིང་སྒྲུབ་པ་ལ་འཇུག་པ་ནི། གང་ཡང་དུས་གསུམ་དུ་གནས་པའི་སངས་
རྒྱས་དག་གི་ཞིང་ཁམས་ཀྱི་བཀོད་པ། དེ་དག་མོས་སྨོན་རྫུ་འཕྲུལ་གྱི་སྟོབས་ཀྱིས་རྡུལ་
ཕྲན་གཅིག་གི་སྟེང་དུ་མངོན་པར་བསྒྲུབ་ནུས་ཤིང་། དེ་ལྟར་སྒྲུབ་པ་བཞིན་མ་ལུས་ཤིང་
ལུས་པ་མེད་པའི་ཕྱོགས་རྣམས་དང་དུས་ཐམས་ཅད་ཀྱི་རྡུལ་རེ་རེ་བཞིན་གྱི་སྟེང་དུའང་།
རྒྱལ་བ་རྣམས་ཀྱི་ཞིང་རྣམས་སྒྲུབ་ཅིང་བཀོད་པ་ཡིད་དུ་འོང་བ་དང་རྒྱན་གྱི་ཁྱད་པར་
རྣམ་པ་ཐམས་ཅད་པ་སྐད་ཅིག་གཅིག་གིས་གཞན་ལ་སྟོན་ནུས་པའི་བྱ་བ་ལ་འཇུག་པར་
གྱུར་ཅིག་པའོ། །
བརྒྱད་པ་དེ་བཞིན་གཤེགས་པའི་དྲུང་དུ་འགྲོ་བ་ལ་འཇུག་པ་ནི། གང་ཡང་སྔར་མ་
བྱོན་པའི་སངས་རྒྱས་ཕྱི་མཐའི་མུར་ཐུག་པ་རྣམས་སུ་ཕྱོགས་བཅུའི་འཇི ག་རྟེན་ཁམས་
མཐའ་དག་ཏུ་སྣང་བར་བྱེད་པའི་སྒྲོན་མ་རྣམས། དེ་དག་སོ་སོ་རང་གི་མཛད་རྣམ་རིམ་
པར་མ་འཆོལ་བར་འཚང་རྒྱུ་བ་དང་ཆོས་ཀྱི་འཁོར་ལོ་བསྐོར་བ་དང་། མཐར་མྱུ་ངན་
ལས་འདས་པ་སྡུག་བསྔལ་རབ་ཏུ་ཞི་བའི་མཐའ་ཐོབ་པའི་ཚུལ་སྟོན་པའི་མགོན་པོ་དེ་
དག་ཀུན་གྱི་དྲུང་དུ་བདག་རྫུ་འཕྲུལ་གྱི་སྟོབས་ཀྱིས་ཅིག་ཆར་དུ་ལུས་དེ་སྙེད་ཅིག་སྤྲུལ་ཏེ་
ཕྱག་དང་བསྐུར་བསྟི་བྱ་བ་དང་། མཆོད་སྤྲིན་རྒྱ་མཚོའི་མཆོད་པ་དང་། ཆོས་འཁོར་བསྐོར་
བའི་དོན་དུ་གསོལ་བ་འདེབས་པ་སོགས་བྱ་བའི་ཕྱིར་བདག་མཆི་སྟེ་འགྲོ་བར་ཤོག་ཅིག་
པའོ། །
བཅུ་གཉིས་པ་སྟོབས་ཀྱི་སྒོ་ནས་སྨོན་པ་ནི། སངས་རྒྱས་མཆོད་པ་དང་སེམས་ཅན་
༤196



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ལ་ཆོས་སྟོན་པ་དང་ཞིང་ཐ་དད་པར་ཅིག་ཆར་དུ་འགྲོ་བ་ལ་སོགས་པ་ཀུན་ཏུ་ཐོགས་པ་
མེད་ཅིང་མྱུར་བ་ཉིད་དུ་སྒྲུབ་ནུས་བའི་རྫུ་འཕྲུལ་སྟོབས་རྣམས་དང་
། ཐབས་ཚུལ་མཐའ་
ཡས་པས་སེམས་ཅན་ཐམས་ཅད་ལ་ཀུན་ནས་ཕན་པའི་སྒོ་གྱུར་པ་ཡི་སེམས་བསྐྱེད་
གཞོན་པ་བཟང་པོ་དང་འདྲ་བའི་ཐེག་པའི་སྟོབས་དག་དང༌། ཕྱིན་དྲུག་དང་བསྡུ་དངོས་
དང་ཚད་མེད་བཞི་ལ་སོགས་པ་དང་། འགོགས་པའི་སྙོམ་འཇུག་ཟད་པར་ཟིལ་གནོན་
མངོན་ཤེས་སོགས་ཀུན་ཏུ་ཡོན་ཏན་གྱི་ཆོས་དུ་མ་ལ་སྤྱོད་པའི་སྟོབས་རྣམས་དང་། ཕན་
པ་དང་བདེ་བའི་བསམ་པས་སེམས་ཅན་ཐམས་ཅད་ལ་ཀུན་ཏུ་ཁྱབ་པ་བྱམས་སོགས་
ཚད་མེད་པ་བཞི་པོ་དག་གི་སྟོབས་དང་། ཐོག་མཐའ་བར་གསུམ་ཀུན་ནས་རབ་ཏུ་དགེ་
བའི་སྦྱིན་སོགས་བསོད་ནམས་ཀྱི་སྟོབས་རྣམས་དང་། ཤེས་བྱ་ཐམས་ཅད་ལ་ཆགས་
ཤིང་ཐོགས་པ་མེད་པར་འཇུག་པར་གྱུར་པའི་ཡེ་ཤེས་མངོན་པར་མཁྱེན་པའི་སྟོབས།
གནས་ལུགས་རྟོགས་པའི་ཤེས་རབ་དང་གཞན་དོན་སྒྲུབ་པའི་ཐབས་དང་མངོན་ཤེས་
སོགས་ཡོན་ཏན་ཁྱད་པར་ཅན་ཐོབ་པར་བྱེད་པ་ཏིང་འཛིན་གྱི་སྟོབས་ཏེ་རང་རང་གི་མི་མཐུན་
ཕྱོགས་ཀྱིས་བརྫི་བར་མི་ནུས་པས་སྟོབས་དགུ་པོ་དག་གིས། འབད་ནས་བཅུ་པ་བླ་ན་མེད་
པའི་བྱུང་ཆུབ་མྱུར་དུ་ཐོབ་པའི་སྟོབས་ཡེ་ཤེས་ཀྱི་ཁྱད་པར་རྣམས་ཡང་དག་པར་བསྒྲུབ་པར་
བྱེད་པར་གྱུར་ཅིག་པའོ། །
བཅུ་གསུམ་པ་སྒྲུབ་པའམ་གཉེན་པོའི་སྒོ་ནས་སྨོན་པ་ནི། རྣམ་སྨིན་ཡིད་དུ་མི་འོང་
བ་བསྐྱེད་པར་བྱེད་པའི་མི་དགེ་བའི་ལས་ཀྱི་ཕྱོགས་མཐུན་དང་བཅས་པའི་སྟོབས་རྣམས་
བཤགས་པ་དང་བསྡོམ་པ་དང་དཀོན་མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་
མཆོག་ཏུ་སེམས་བསྐྱེད་པས་ཕྱག་དར་བཞིན་ཡོངས་སུ་དག་པར་བྱེད་ཅིང་། ལུས་སེམས་
ལ་གནོད་པར་བྱེད་པ་ཆགས་སོགས་ཉོན་མོངས་སྟོབས་རྣམས་འདོད་ཆགས་ཀྱི་གཉེན་པོ་
=197



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མི་སྡུག་པ་དང་ཞེ་སྡང་བྱམས་པ་གཏི་མུག་རྟེན་འབྲེལ་བསྒོམ་པ་སོགས་ཀྱིས་ཀུན་ཏུ་ཕམ་
སྟེ་འཇོམ་པར་བྱེད་པ་དང་། འཁོར་བ་ལས་མི་འདའ་ཞིང་སྡུག་བསྔལ་མྱོང་བར་བྱེད་པ་
དང༌། བྱང་སེམས་ཀྱི་སྤྱོད་པ་ལ་བར་ཆད་བྱེད་པའི་ཕུང་འཆི་ལྷའི་བུའི་བདུད་ཀྱི་སྟོབས་
རྣམས་ནི་རིམ་བཞིན་ཤེས་རབ་ཀྱིས་ཕུང་པོ་རྣམས་ལ་བདག་མེད་རྟོགས་པ་དང་སེམས་
ཉིད་སྐྱེ་འཇིག་མེད་པ་དང་ཡུལ་གྱི་མངོན་ཞེན་བཅོམ་སྟེ་སྟོབས་མེད་རབ་ཏུ་བྱེད་ཅིང་།
བཟང་པོ་སྤྱོད་པའི་སྟོབས་ནི་ཉོན་མོངས་བདུད་ཀྱི་སྟོབས་རྣམས་གཞོམ་པའི་གཉེན་པོ་
གསུམ་གྱིས་སྤང་བྱ་སྤང་ཞིང་ཡོན་ཏན་རྫོགས་པར་བགྱི་བའི་ཐབས་ཀྱིས་སངས་རྒྱས་ཐོབ་
པར་གྱུར་ཅིག་པའོ། །
བཅུ་བཞི་པ་ཕྲིན་ལས་ཀྱི་སྒོ་ནས་སྨོན་པ་ནི། མཁའ་ཁྱབ་ཀྱི་མ་དག་པའི་ཞིང་
རྣམས་རྒྱུ་མཚོ་ལྟ་བུ་ནི་རིན་པོ་ཆེའི་ས་གཞི་དང་དཔག་བསམ་གྱི་ལྗོན་པ་སོགས་རྣམ་པར་
དག་པའི་རང་བཞིན་ཅན་གྱི་བཟང་པོར་བྱེད་ཅིང་། དེ་དག་ན་འཁོད་པའི་སེམས་ཅན་རྒྱ་
མཚོ་དག་ནི་ཆོ་འཕྲུལ་རྣམ་པ་གསུམ་གྱི་སྒོ་ནས་སྲིད་ཞིའི་འཇིགས་པ་ལས་རྣམ་པར
གྲོལ་བར་བྱེད་པ་དང་། ལུང་རྟོགས་ཀྱི་ཆོས་
ས་རྣམས་རྒྱུ་མཚོ་ཤེས་རབ་ཀྱི་མིག་རྣམ་པར་
དག་པས་རབ་ཏུ་མཐར་ཕྱིན་པར་མཐོང་བར་བྱེད་ཅིང་། ཇི་ལྟ་ཇི་སྙེད་ཀྱི་ཆོས་མངོན་དུ་
མཐོང་བའི་ཡེ་ཤེས་རྒྱ་མཚོ་དག་ནི་ཡུད་ཙམ་གྱིས་རབ་ཏུ་རྟོགས་པར་བྱེད་ལ་རྒྱལ་སྲས་
ཀྱི་སྤྱོད་པ་རྒྱ་མཚོ་ལྟ་བུ་དང་འགལ་བའི་དྲི་མ་ཐམས་ཅད་སྦྱོང་བའི་སྒོ་ནས་རྣམ་པར་དག་
པར་བྱེད་ཅིང་། རང་གཞན་ལ་ཕན་པའི་དོན་གྱི་སྨོན་ལམ་རྒྱ་མཚོ་ལྟ་བུ་འགྲུབ་པའི་རྒྱུ་
ཚུལ་ཁྲིམས་རྣམ་དག་སྲུང་བའི་སྒོ་ནས་ཡོ ངས་སུ་རྫོག ས་ཤིང་སྨོན་ལམ་ལ་དབང་ཐོབ་
པར་བྱེད་པ་དང་། ཕྱོགས་བཅུའི་སངས་རྒྱས་གྲངས་མེད་པ་རྒྱུ་མཚོ་ལྟ་བུ་རྣམས་ནི་མཆོད་
པ་ཐམས་ཅད་ཀྱིས་རབ་ཏུ་མཆོད་པར་བྱེད་ཅིང་། ཞིང་དག་པ་སོགས་ཀྱི་ལས་བདུན་པོ་
ལ198



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དེའང་བསྐལ་པ་རྒྱ་མཚོ་ལྟ་བུར་མི་སྐྱོ་བར་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་སྟོབས་
ཀྱིས་སྤྱད་པར་བགྱི་སྟེ་དེ་ལྟར་ལས་བརྒྱད་པོ་དེ་ཡང་སྐད་ཅིག་མ་རེ་རེའི་ནང་དུ་ཚང་བར་
སྤྱོད་པར་ཤོག་ཅིག་པའོ། །
བཅོ་ལྔ་པ་རྗེས་སུ་སློབ་པའི་སྒོ་ནས་སྨོན་པ་ལ་གཉིས་ལས། དང་པོ་སངས་རྒྱས་ཀྱི་
རྗེས་སུ་སློབ་པ་ནི། གང་ཡ ང་དུས་གསུམ་གཤེགས་བཞུགས་འབྱོན་པར་མཛད་པའི་
རྒྱལ་བ་གྲངས་མེད་པ་ཡིས། བླ་ན་མེད་པའི་བྱང་ཆུབ་ཐོབ་ཕྱིར་སྤྱོད་པའི་ཆེད་སྨོན་ལམ་
བྱེ་བྲག་བསམ་གྱིས་མི་ཁྱབ་པར་བཏབ་པ་རྣམས། བཟང་པོ་སྤྱོད་པ་སྤྱད་པས་བླ་ན་མེད་
པའི་བྱུང་ཆུབ་སངས་རྒྱུས་པར་གྱུར་ནས། སྨོན་ལམ་དེ་དག་ཀུན་བདག་ཉིད་གཅིག་གི་
ལྷག་མ་མ་ལུས་པར་ཡོངས་སུ་རྫོགས་པར་བགྱི་ཞིང་སྒྲུབ་པར་ཤོག་ཅིག་པའོ། །
གཉིས་པ་སེམས་དཔའ་མཆོག་གཉིས་ཀྱི་དང་པོ་ཀུན་བཟང་གི་རྗེས་སློབ་ནི། རྒྱུལ་
བ་ཀུན་གྱི་སྲས་ཀྱི་ནང་ནས་ཐུ་བོ་སྟེ་སེམས་བསྐྱེད་པ། སྔ་ལ་བྱང་སེམས་ཀྱི་ཡོན་ཏན་ཇི་
སྙེད་ཡོངས་སུ་རྫོགས་པའི་རྣམ་པར་དག་པའི་མཆོག་ཏུ་གྱུར་པ་གང་གི་མིང་ནི་ཕྱོགས་
བཅུའི་སངས་རྒྱས་སྲས་དང་བཅས་པས་མགྲིན་གཅིག་ཏུ་ཀུན་ཏུ་བཟང་པོ་ཞེས་བྱ་བར་
ཞིང་ཐམས་ཅད་དུ་བསྒྲགས་པར་གསུངས་ཤིང་རང་གཞན་གྱི་དོན་ཕུན་སུམ་ཚོགས་པ་སྒྲུབ་
པ་ལ་མཁས་པ་དེ་དང་མཚུངས་པར་བྱང་ཆེན་གྱི་སྤྱོད་པ་རླབས་པོ་ཆེ་ལ་སྤྱད་པའི་ཕྱིར་
བདག་ལ་དགེ་བ་འདི་དག་ཐམས་ཅད་དེའི་རྗེས་སུ་རབ་ཏུ་བསྔོ་བར་བྱ་སྟེ། ཚུལ་ཇི་ལྟར་
ན། སེམས་ཅན་གང་ལ་གང་འདུལ་གྱི་ལུས་མཐའ་ཡས་པ་སྟོན་པ་དང་དབྱངས་གཅིག་གི་
འགྲོ་བ་ཀུན་གྱི་སྒྲ་སྐད་དང་འབྱོར་བའི་ངག་དང་དེར་མ་ཟད་རྣམ་པར་མི་རྟོག་བཞིན་མ་
འདྲེས་པར་ཤེས་ལ་སྙིང་རྗེ་ཆེན་པོའི་ཏིང་ངེ་འཛིན་ལ་འཇུག་ནུས་པའི་ཡིད་ཀྱང་སྟེ་སྒོ་
གསུམ་པོ་རྣམ་པར་དག་ཅིང་ཕར་ཕྱིན་དྲུག་གི་སྤྱོད་པ་ལ་སེར་སྣ་སོགས་ཀྱི་དྲི་མ་རྣམ་པར་
199ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དག་པ་དང་ཞིང་མ་དག་པ་རྣམས་ཀྱང་ཡོངས་སུ་དག་པར་གྱུར་པ་དང་ལྔ་པོ་དེ་ཐོབ་པའི་ཆེད་
དུ་བསྔོ་བ་བཟང་པོ་མཁས་པ་ཀུན་ཏུ་བཟང་པོས་བཏབ་པ་ཅི་འདྲ་བ། དེ་འདྲར་བདག་ཀྱང་
ཀུན་ཏུ་བཟང་པོ་དེ་དང་མཚུངས་པར་ཤོག་ཅིག་པའོ། །
གཉིས་པ་འཇམ་དཔལ་གྱི་རྗེས་སློབ་ནི། ཐོག་མཐའ་བར་གསུམ་ཀུན་ནས་དགེ་བ་
ཟབ་རྒྱས་ཀྱི་ཆོས་བཟང་པོ་སྤྱོད་པའི་སྨོན་ལམ་སྤྱད་ཅིང་ཉམས་སུ་ལེན་པ འི་ཕྱིར་
འཕགས་མཆོག་འཇམ་དཔལ་གྱི་ནི་སྔོན་གྱི་ཚེ་རྒྱལ་པོ་ནམ་མཁའ་ཞེས་པར་གྱུར་པས་ནི།
འདི་སྐད་དུ་འཁོར་བའི་མཐའ་ཇི་ཙམ་པ་དེ་སྲིད་དུ་སེམས་ཅན་ལ་ཕན་པ་སྤྱོད་པར་བྱའོ་
ཞེས་པ་སོགས་སྨོན་ལམ་རྒྱ་ཆེར་བཏབ་པ་དེ་བཞིན་དུ་བདག་གིས་ཀྱང་སེམས་ཅན་མ་
ལུས་པ་ལ་བདེ་ཞིང་ཕན་པར་བྱ་བ་སྣ་ཚོགས་ཀྱིས་མཐོ་རིས་དང་ཐར་པ་ཐོབ་པར་འགྱུར་
བའི་དོན་སྤྱད་པར་བགྱི། སྟེ་དེ་ལྟར་སྲས་ཀྱི་མཆོག་གཉིས་དང་སྤྱོད་བསྔོ་སྨོན་ལམ་
མཚུངས་པར་སྨོན་པ་དེ་ཡང་ལྡོག་པར་མི་འགྱུར་བར་མཐར་ཕྱིན་པའི་ཕྱིར་དུ་མ་འོངས་ཕྱི་
མཐའ་ཐུག་པ་མེད་པའི་བསྐལ་པ་ཀུན་ཏུ་མི་སྐྱོ་བར་བརྩོན་འགྲུས་དྲག་པོས་དེ་ཡི་བྱ་བ་
སྟེ་སྤྱོད་པ་མ་ལུས་བདག་གིས་རྫོགས་པར་བགྱི་བར་ཤོག་ཅིག་པའོ། །
བཅུ་དྲུག་པ་ཀུན་གྱི་མཇུག་བསྡུད་པའི་སྒོ་ནས་བསྔོ་བ་བསྟན་པ་ནི། གོང་དུ་བཤད་
པ་ལྟར་གྱི་བདག་གིས་བྱང་སེམས་རྣམས་ཀྱི་སྤྱོད་པ་རླབས་པོ་ཆེ་མཐའ་དག་མ་ཚང་བ་
མེད་པར་ཁུར་དུ་བླང་པ་དག་ནི་དཔེ་གྲངས་དུས་ཀྱི་སྒོ་ནས་འདི་ཙམ་མོ་ཞེས་ཚད་བཟུང་དུ་
ཡོད་པར་མ་གྱུར་ཅིག །རྒྱུ་དེ་ལས་བྱུང་བའི་འབྲས་བུ་གཟུངས་སྤོབས་སོགས་ཡོན་ཏན་
གྱི་ཚོགས་རྣམས་ཀྱང་རྒྱ་ཆེ་ཞིང་མཐའ་ཡས་པས་ཚད་བཟུང་མེད་པར་ཤོག །ཅེས་དང་། དེ་
ལྟར་སྤྱོད་པ་དང་ཡོན་ཏན་ཚད་མེད་པ་ལ་གན།
པ་ལ་གནས་པར་བྱས་ནས་ཀྱང་། ཕྱོགས་བཅུའི་སངས་
རྒྱས་སྲས་བཅས་དེ་དག་སྐུ་གསུང་ཐུགས་ཀྱི་རྣམ་པར་འཕྲུལ་བ་གཞལ་དུ་མེད་པ་ཐམས་
མ200ལ
1



བྱ
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཅད་འཚལ་བ་བགྱི་སྟེ་ཐོབ་པར་ཤོག་ཅིག་པའོ། །
གཉིས་པ་སྨོན་ལམ་གྱི་མཐའ་བསྟན་པ་ནི། ཕྱོགས་བཅུ་གང་ནས་གཞལ་ཀྱང་ནམ་
མཁའི་མཐར་ཐུག་གྱུར་པ་མེད་པ་ཇི་ཙམ་བར། དེ་ཐམས་ཅད་སེམས་ཅན་གྱིས་གོ་
འཚམས་མེད་པར་གང་བས་འགྲོ་བ་མ་ལུས་པའི་མཐའ་ལ་ཐུག་པ་ཡང་དེ་བཞིན་ཡིན་ཏེ།
སེམས་ཅན་གྱི་མཐའ་ཇི་ཙམ་པར་དེ་དག་གི་དགེ་མི་དགེའི་ལས་དང་ཆགས་སོགས་ཉོན་
མོངས་པ་རྒྱུ་དང་བཅས་པ་ཡང་མཐར་ཐུག་པ་མེད་པར་གྱུར་པ་ལྟར། མི་མཐུན་པའི་
ཕྱོགས་དེ་དག་གི་གཉེན་པོ་བདག་གི་སེམས་ཅན་གྱི་དོན་བྱ་བའི་སྨོན་ལམ་མཐའ་ཡི་ཚད་
བཟུང་དུ་མེད་པ་ཡང་དེ་ཙམ་མོ། །
གསུམ་པ་རྗེས་ཕན་ཡོན་བསྟན་པས་མཇུག་བསྡུད་ལ་གཉིས། སྨོན་ལམ་གྱི་ཕན་
ཡོན་བཤད། ཕན་ཡོན་ཅན་གྱི་སྨོན་ལཾམ་ཉིད་བསྔོ་བའོ། །དང་པོ་ལའང་བསྟན་བཤད་
བསྡུ་གསུམ་ལས། དང་པོ་མདོར་བསྟན་པ་ནི། གང་ཡང་སྐྱེ་བོ་ལ་ལ་ཞིག་གིས་ཕྱོགས་
བཅུའི་ཞིང་ཁམས་རྣམས་རབ་ཏུ་རྒྱ་ཆེ་ཞིང་མཐའ་ཡས་པ་དག །རིན་ཆེན་སྣ་ཚོགས་པའི་
རྒྱན་དུ་མས་བརྒྱན་ཏེ་བཀོད་པས་ཡོངས་སུ་མཛེས་པར་བྱས་ནས་ཕྱོགས་བཅུའི་རྒྱལ་བ་
སྲས་དང་བཅས་པ་རྣམས་ལ་དྭངས་བའི་སེམས་ཀྱིས་ཕུལ་བ་དང་། དེར་མ་ཟད་ལྷ་དང་
མི་ཡི་ཡོ་བྱད་ཀྱི་དམ་པ་དབང་པོ་སོ་སོ་བདེ་བའི་མཆོག་བྱེད་པའི་རྒྱུ་གཟུགས་མཛེས་པ་
སྒྲ་སྙན་པ་དྲི་ཞིམ་པ་རོ་བདའ་བ་རེག་བྱ་འཇམ་པ་སོགས་འདོད་ཡོན་མཐའ་ཡས་པ་རྣམས་
ཀྱིས་ཀྱང་། གྲངས་མང་བ་ཕྱོགས་བཅུའི་ཞིང་གི་རྡུལ་ཕྲན་རྙེད་དང་དུས་རིང་བ་བསྐུལ་
པའི་པར་ཕུལ་བ་བས། སྐྱེས་བུ་གང་གི་བསྔོ་བའི་རྒྱལ་པོ་མཆོག་ཏུ་གྱུར་པ་འདི་ཐོས་
ནས། ཚིག་དོན་ཡིད་ལ་དྲན་བཞིན་པས་བླ་ན་མེད་པའི་བྱུང་ཆུབ་མཆོག་གི་རྒྱུ་དང་འབྲས་
བུའི་ཚུལ་ལ་རྗེས་སུ་ཡི་རང་བས་རབ་ཏུ་མོས་ཤིང་། མོས་ནས་ཀྱང་དད་པ་མང་དུ་སྐྱེ་ན་ལྟ་
ལ201ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅི་སྨོས། ཐ་ན་ལན་གཅིག་ཙམ་ཡང་དད་པ་རབ་ཏུ་བསྐྱེད་ཅིང་སྨོན་ལམ་འདེབས་པ་ན།
བསོད་ནམས་དམ་པའི་མཆོག་ཏུ་སྟེ། སྔ་མ་ལས་ཆེས་ལྷག་པའི་བསོད་ནམས་གསོག་པ་
འདི་འགྱུར་ཏེ་བྱང་ཆུབ་ཀྱི་བར་དུ་ཟད་པར་མི་འགྱུར་རོ། །
གཉིས་པ་རྒྱས་པར་བཤད་པ་ནི། སྐྱེས་བུ་གང་ཞིག་གི་དད་པ་ཕུན་སུམ་ཚོགས་པས་
བཟང་སྤྱོད་སྨོན་ལམ་འདི་བརྩོན་པས་བཏབ་པས། དེས་ནི་ཕན་ཡོན་བཅུ་གསུམ་པོ་འདི་
དག་རིམ་གྱིས་ཐོབ་པར་འགྱུར་ཏེ། གང་ཞེ་ན། ངན་སོང་དུ་སྐྱེ་འགྱུར་གྱི་སྡིག་པ་ཐམས་
ཅད་བྱང་ནས་རེ་ཞིག་ལས་ཀྱི་དབང་གིས་ངན་སོང་དུ་འགྲོ་བ་ཐམས་ཅད་སྦྱང་བར་འགྱུར་
༡༽ཞིང་། གང་ཟག་དེས་ནི་འདི་ཕྱི་ཐམས་ཅད་དུ་སྡིག་པའི་གྲོགས་པོ་ཉོན་མོངས་འཕེལ་
བར་བྱེད་ཅིང་ལས་ངན་སྡིག་པ་ལ་སྦྱོར་བར་བྱེད་པ་དང་ཚུལ་ཁྲིམས་དང་ཐོས་བསམ་སྒོམ་
གསུམ་འཕེལ་བ་ལ་བར་དུ་གཅོད་པ་སོགས་ཀྱི་གྲོགས་ངན་ཐམས་ཅད་སྤྱང་སྟེ་འཕྲད་པ་
མི་འགྱུར་བ་༢༽ཡི ན་ནོ། དེ་གཉིས་སྤང་པར་མ་ཟད་སངས་རྒྱས་སྣང་བ་མཐའ་ཡས་ཀྱི་
ཞིང་ཁམས་རྟེན་དང་བརྟེན་པར་བཅས་པ་དེ་ཡང་དེས་མྱུར་དུ་ཚེ་འདི་ལ་མཐོང་ཞིང་ཕྱི་མ་
ཞིང་དེར་སྐྱེ་བ་༣༽དང་། སྨོན་ལམ་འདི་ལ་བརྩོན་པ་དེ་དག་ཐེག་ཆེན་གྱི་ཆོས་ལ་སྤྱོད་པའི་
བཤེས་གཉེན་དང་གནས་གྲོགས་ཡོ་བྱད་སོགས་ཀྱི་རྙེད་པ་ཐམས་ཅད་འབད་རྩོལ་མེད་
པར་རབ་རྙེད་པ་༤༽དང་། གཞན་ལ་སྡུག་བསྔལ་དུ་གྱུར་པའི་ནད་གདོན་སོགས་ཀྱི་རྐྱེན་
ངན་རྣམས་ཀྱང་བྱང་སེམས་དང་སྤྱོད་པའི་གྲོགས་སུ་འགྱུར་བས་ལུས་སེམས་བདེ་བར་
འཚོ་བ་༥༽དང་། མི་ཚེ་འདིར་ཡང་རྒྱལ་བ་སྲས་དང་བཅས་པའི་བྱིན་རླབས་ཀྱིས་དེ་དག་
འདི་ཕྱིའི་དོན་ཐམས་ཅད་འགྲུབ་པས་ལེགས་པར་འོང་བ་༦༽དང་། དེར་མ་ཟད་བྱང་སེམས་
ཀུན་ཏུ་བཟང་པོ་ཡི་ཡོན་ཏན་དང་རྣམ་འཕྲུལ་སོགས་གང་མཆིས་པ་དེ་ཡང་ཅི་འདྲ་བ། སྨོན་
ལམ་འདེབས་པ་པོ་དེ་དག་དུས་རིང་པོར་མི་ཐོགས་པར་དེ་བཞིན་དུ་འགྱུར་བ་༧༽དང་།
ལ202



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཚན་འགྲེལ།
སྐྱེ་བ་སྔ་ཕྱིར་མཚམས་མེད་པར་དམྱལ་བར་འཕེན་པའི་ལས་ལྔ་པོ་དག་གི་སྡིག་པ་
རྣམས་གང་ཡང་རུང་བ་ཞིག་རྨོངས་པ་གང་གིས་ལས་འབྲས་མི་ཤེས་པའི་དབང་གིས་
བྱས་པ་དག བྱེད་པ་པོ་དེས་ཕྱིས་དད་པ་སྐྱེས་ནས་དེ་ཡིས་བཟང་པོ་སྤྱོད་པ་འདི་ཉིད་
སྙིང་ཐག་པ་ནས་བརྗོད་ན། མྱུར་དུ་སྡིག་པ་དེ་དག་ལྷག་མ་མ་ལུས་པར་ཡོངས་སུ་བྱུང་
བར་འགྱུར་༨༽རོ། །སྨོན་ལམ་འདི་ཡི་དམ་དུ་བྱེད་པའི་གང་ཟག་རྣམས་ཚེ་རབས་ཕྱི་མ་
རྣམས་སུ་ལྷ་མིའི་འགྲོ་བ་གང་དུ་སྐྱེས་ཀྱང་རིགས་པའི་གནས་རྣམས་ལ་ཤེས་པ་ཐོག་མེད་
དུ་འཇུག་པའི་ཡེ་ཤེས་ཕུན་སུམ་ཚོགས་པ་༩༽དུང་ནི་བལྟ་ན་སྡུག་པའི་གཟུགས་ཕུན་སུམ་
ཚོགས་པ་དང་དེའང་མཚན་དཔེ་རྣམས་ཀྱིས་བརྒྱན་པ་དང་། རྒྱལ་པོ་ལྟ་བུའི་རིགས་
མཐོན་པོ་དང་གསེར་སོགས་ཁ་དོགས་ཕུན་སུམ་ཚོགས་པ་ལ་སོགས་པའི་ཡོན་ཏན་རྣམས་
དང་ལྡན་པར་འགྱུར་༡༠༽ལ། བདུད་དང་མུ་སྟེགས་སོགས་རྒོལ་བ་མང་པོས་སྨོན་ལམ་
འདེབས་མཁན་དེ་མི་ཐུབ་ཏེ་གླགས་བལྟ་བ་མི་ནུས་༡༡༽སོ། །ས་འོག་ས་སྟེང་ས་བླར་སྤྱོད་
པའི་འཇིག་རྟེན་གསུམ་པོ་ཀུན་ནའང་གང་ཟག་དེ་ལ་ལྷ་དང་བཅས་པའི་འགྲོ་བ་ཐམས་
ཅད་ཀྱིས་མཆོད་ཅིང་གུས་ལ་ཕན་འདོགས་པར་བྱེད་པར་འགྱུར༡༢༽། སྨོན་ལམ་འདི་ཡི་
དམ་བྱེད་པ་དེ་དག་ཐོགས་པ་མེད་པའི་ས་ལམ་གྱི་བསྒྲོད་པ་མཐར་ཐུག་ནས་བྱང་ཆུབ་ཤིང་
དབང་དྲུང་དུ་དེ་མྱུར་འགྲོ་ཞིང་། དེར་སོང་ནས་ཀྱང་སེམས་ཅན་ཐམས་ཅད་ལ་བླ་ན་མེད་
པའི་བྱང་ཆུབ་ཀྱི་ཕན་པར་སྒྲུབ་པའི་ཕྱིར་ཤིང་དྲུང་དེར་རྡོ་རྗེའི་སྐྱིལ་ཀྲུང་གིས་འདུག་སྟེ།
བླ་ན་མེད་པའི་བྱང་ཆུབ་ཏུ་སངས་རྒྱས་ཤིང་ཟབ་རྒྱས་ཀྱི་ཆོས་ཀྱི་འཁོར་ལོ་རབ་ཏུ་བསྐོར་
བའི་ཕྱིར། བྱམས་པ་ཆེན་པོའི་ཏིང་ངེ་འཛིན་གྱིས་བདུད་དམག་བྱེ་བ་ཕྲག་བརྒྱ་རྣམས་སྡེ་
དང་བཅས་པ་ཐམས་ཅད་བཏུལ། སངས་རྒྱས་པའི་མཛད་པ་སོགས་མཐར་ཕྱིན་པར་
༡༣༽བྱེད་དོ། །
ལ203ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གསུམ་པ་དོན་བསྡུ་བ་ནི། གང་ཡང་དད་ལྡན་གྱི་སྐྱེ་བོ་ལ་ལ་ཞིག་གིས་བཟང་པོ་
སྤྱོད་པའི་སྨོན་ལམ་འདི་ཡི་དོན་དང་ཚིག་དང་དེ་དག་གླེག་བམ་ལ་བྲིས་པ། འཆང་བ་
དུང་ནི་གཞན་ལ་སྟོན་ཏམ་ཁ་ཏོན་ནམ་གླེགས་བམ་ཀློག་པར་བྱེད་ན་ཡང་རུང་ཏེ་དེ་ཡི་
རྣམ་པར་སྨིན་པ་དག་གི་འབྲས་བུ་ཉན་རང་འཕགས་པ་སོགས་ཀྱིའང་ཇི་བཞིན་
རྟོགས་མི་ནུས་ན་སོ་སྐྱེས་ལྟ་ཅི་སྨོས། དེས་ན་འདི་ཡི་བསོད་ནམས་ཀྱི་མཐའ་ནི་སངས་རྒྱས་ཁོ་
ནས་མཁྱེན་པའི་སྤྱོད་ཡུལ་ཡིན་པས་དེའི་བཀའ་ལ་ཐེ་ཚོམ་སྤང་བའི་ཡིད་ཆེས་ཀྱི་དད་པ་
བསྐྱེད་དེ་བླ་ན་མེད་པའི་བྱུང་ཆུབ་མཆོག་གི་ཐབས་འདི་ལ་སོམ་ཉི་མ་བྱེད་ཅིག་པའོ། །
གཉིས་པ་ཕན་ཡོན་ཅན་གྱི་སྨོན་ལམ་བསྔོ་བ་ལ་ལྔ་ལས།དང་པོ་སེམས་དཔའ་
མཆོག་གིས་བསྔོས་པ་ལ་འཇུག་པ་ནི། འཕགས་པ་འཇམ་དཔལ་ཤེས་རབ་མཆོག་གིས་
དངོས་འཛིན་འཇོམས་ཤིང་འགྲོ་བའི་དོན་ལ་དཔའ་བོ་གྱུར་པ་དེས་ཇི་ལྟར་ཐུགས་སུ་ཆུད་
ཅིང་མཁྱེན་པ་དང་། འཕགས་པ་ཀུན་ཏུ་བཟང་པོ་དེ་ཡང་
ཏུ་བཟང་པོ་དེ་ཡ ང་དེ་ཁོ་ན་བཞིན་དུ་འཁོར་
གསུམ་པོར་མི་རྟོག་པའི་ཤེས་རབ་ཀྱིས་ཟིན་པའི་སྒོ་ནས་དགེ་རྩ་རྣམས་བྱང་ཆུབ་ཆེན་པོར་
བསྔོ་བའི་ཚུལ་ལ་མཁས་པ་ཡིན་ཏེ་དེ་ལྟར་སེམས་དཔའ་མཆོག་དེ་དག་ཀུན་གྱི་རྗེས་སུ་
བདག་ཀྱང་ཞུགས་ནས་དེ་དང་འདྲ་བར་སློབ་པར་འདོད་ཅིང་འདུན་པས་བཟང་པོ་སྤྱོད་
པའི་སྨོན་ལམ་བཏབ་པ་ལས་བྱུང་བའི་དགེ་བ་གང་ཅི་མཆིས་པ་འདི་དག་ཐམས་ཅད་
རབ་ཏུ་བསྔོའོ། །
གཉིས་པ་རྒྱལ་བས་བསྔོས་པ་ལ་འཇུག་པ། དུས་གསུམ་དུ་འགྲོ་བའི་དོན་ལ་བྱོན་
གཤེགས་མཛད་པའི་རྒྱལ་བ་ཐམས་ཅད་ཀྱིས་མགྲིན་གཅིག་ཏུ་བསྔོ་བའི་ཚུལ་གང་ལ་
མཆོག་ཏུ་བསྔགས་ཤིང་བསྟོད་པར་མཛད་པ་དགེ་རྩ་རྣམས་ནམ་མཁའི་མཐས་གཏུགས
པའི་སེམས་ཅན་ཐམས་ཅད་ལ་སྲིད་པ་ཇི་སྲིད་གནས་ཀྱི་བར་དུ་བླ་ན་མེད་པའི་ཕན་བདེའི་
ཁ204༤



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དགའ་སྟོན་སྤེལ་བའི་ཕྱིར་བྱང་ཆུབ་མཆོག་གི་གོ་འཕང་ཐོབ་པའི་རྒྱུར་བསྔོ་བ་ཡིན་ལ་ཚུལ་
དེས་བཟང་པོ་སྤྱོད་པའི་སྨོན་ལམ་བཏབ་པ་སོགས་ལས་བྱུང་བའི་བདག་གིས་དགེ་བའི་
རྩ་བ་འདི་དག་ཀུན་ཀྱང་། བཟང་པོ་སྤྱོད་པའི་སྒོ་ནས་བྱང་ཆུབ་ཆེན་པོ་འཐོབ་པའི་ཕྱིར་
རབ་ཏུ་བསྔོ་བར་བགྱིའོ། །
གསུམ་པ་སྨོན་ལམ་གྱི་འབྲས་བུ་མངོན་གྱུར་དུ་བསྔོ་བ་ནི། བདག་ནི་ནམ་ཞིག་
འཆི་བའི་དུས་བྱེད་པར་གྱུར་པ་གང་གི་ཚེ་ན་ལས་ཉོན་གྱི་སྒྲིབ་པ་སྤྱི་དང་ཁྱད་པར་
སངས་རྒྱས་མངོན་སུམ་དུ་མཐོང་བའི་གེགས་ལ་སོགས་པ་ཐམས་ཅད་དག་ནི་རྒྱང་རིང་དུ་
ཕྱིར་བསལ་ཞིང་མེད་པར་ཏེ། མིག་གི་དབང་པོའི་མངོན་སུམ་གྱི་སྤྱོད་ཡུལ་དུ་སངས་རྒྱས་
སྣང་བ་མཐའ་ཡས་སྲས་ཀྱི་ཐུ་བོ་གཉིས་ལ་སོགས་པའི་འཁོར་གྱིས་བསྐོར་བ་དེ་མཐོང་
བར་གྱུར་པས་སླར་ཡང་སྒྲིབ་པ་མང་པོ་བྱང་ཞིང་ཏིང་ངེ་འཛིན་གྱི་སྒོ་དུ་མ་འཐོབ་ནས་ཚེ་
འཕོས་མ་ཐག་ཏུ་དེ་བཞིན་གཤེགས་པ་འོད་དཔག་མེད་དེའི་སངས་རྒྱས་ཀྱི་ཞིང་ཡོན་ཏན་
ཚད་མེད་དང་ལྡན་པ་མཆོག་ཏུ་བདེ་ཞིང་ཡིད་བདེ་འབའ་ཞིག་གི་གནས་སུ་གྱུར་ནས་ངན་
སོང་གསུམ་སོགས་སྡུག་བསྔལ་གྱི་མིང་ཡང་མི་གྲགས་ཤིང་བདེ་བླགས་ཏུ་ཕ་རོལ་ཏུ་ཕྱིན་
པ་རྣམས་ལ་སྤྱད་དུ་ཡོད་པའི་བདེ་བ་ཅན་གྱི་ཞིང་དེར་ཡུད་ཙམ་གྱིས་རབ་ཏུ་འགྲོ་ཞིང་
དེར་སོང་ནས་ནི་པདྨོ་ལས་རྫུས་ཏེ་སྐྱེས་ནས་བཟང་པོ་སྤྱོད་པའི་སྨོན་ལམ་འདི་ཉིད་
བཏབ་པའི་འབྲས་བུ་དེ་དག་ཀྱང་། ཐམས་ཅད་ལྷག་མ་མ་ལུས་པ་མངོན་དུ་འགྱུར་བར་
ཤོག་ལ་དེ་ལྟར་མངོན་དུ་གྱུར་ནས་ཀྱང་སྨོན་ལམ་དེ་དག་གི་དོན་མ་ལུས་པ་རང་རྒྱུད་ལ་
དགོས་པ་རྣམས་བདག་གི་ཡོངས་སུ་བཀང་ཞིང་རྫོགས་པར་བྱས་ནས་གཞན་དོན་དུ་
འཇིག་རྟེན་ཇི་སྲིད་གནས་ཀྱི་བར་དེ་སྲིད་དུ་སེམས་ཅན་ཐམས་ཅད་ལ་གནས་སྐབས་
དང་མཐར་ཐུག་གི་ཕན་པར་སྒྲུབ་པར་བགྱི་བར་གྱུར་ཅིག་པའོ། །
205ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཞི་པ་སངས་རྒྱས་ལས་དངོས་སུ་ལུང་བསྟན་ཐོབ་པར་བསྔོ་བ། རྒྱལ་བ་འོད་དཔག་
མེད་བའི་འཁོར་གྱི་དཀྱིལ་འཁོར་ཡོན་ཏན་ཐམས་ཅད་ཀྱི་བརྒྱན་པས་བཟང་ཞིང་ནང་དུ་
ཏིང་ངེ་འཛིན་གྱི་དགའ་བ་དང་ཕྱི་རོལ་དུ་སྨོན་ལམ་འགྲུབ་པའི། བདེ་སྐྱིད་ཕུན་སུམ་
ཚོགས་པས་དགའ་བ་དང་ལྡན་པ་དེར་རིན་པོ་ཆེའི་པད་མོ་དམ་པ་ཤིན་ཏུ་མཛེས་པའི་
ཟེའུ་འབྲུའི་ཁང་པ་ལས་རྫུས་ཏེ་སྐྱེས་ནས་སྣང་བ་
་བ་མཐའ་ཡས་རྒྱལ་བས་འོད་དཔག་མེད་
ཀྱིས་མངོན་སུམ་དུ། ཁྱོད་འཇིག་རྟེན་གྱི་ཁམས་འདི་ཞེས་བྱ་བ་ལ་སངས་རྒྱས་འདི་ལྟ་བུ་
འགྱུར་རོ་ཞེས་བྱ་བའི་ལུང་བསྟན་པ་ཡང་བ་
ང་བདག་གིས་འཁོར་གྱི་དཀྱིལ་འཁོར་དེར་ཐོབ་
པར་ཤོག་ཅིག་པའོ། །
ལྔ་པ་ལུང་བསྟན་ཐོབ་ནས་སེམས་ཅན་ལ་ཕན་པ་བསྒྲུབ་པར་བསྔོ་བ་ནི། ཞིང་
ཁམས་དེར་ནི་བདག་གིས་དེ་ལྟ་བུའི་ཚུལ་གྱིས་ལུང་བསྟན་རབ་ཐོབ་ནས། སྤྲུལ་པ་
མང་པོ་བྱེ་བ་ཕྲག་བརྒྱ་སོགས་དཔག་ཏུ་མེད་པ་ཡིས་གཞན་དོན་ལ་བློ་གཅིག་ཏུ་གཞོལ་
ཞིང་ཐབས་དང་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་སྟོབས་ཀྱིས་ཕྱོགས་བཅུའི་འཇིག་རྟེན་
གྱི་ཁམས་རྣམས་སུ་སྐད་ཅིག་རེ་རེར་ཡང་། སེམས་ཅན་མཐའ་ཡས་པ་
ཐའ་ཡས་པ་རྣམས་ལ་ངན་
སོང་གི་སྡུག་བསྔལ་ལས་སྐྱོབ་པ་ནས་བླ་ན་མེད་པའི་བྱང་ཆུབ་འགོད་པའི་བར་གྱི་ཕན་པ་
མང་པོ་འཁོར་བ་མ་སྟོང་གི་བར་དུ་བགྱི་བར་ཤོག་ཅིག་པའོ། །
གསུམ་པ་མཇུག་དོན་ལ་སྨོན་ལམ་བཏོན་པ་དང་། སྨོན་ལམ་བསྔོས་པ། སྨོན་ལམ་
གྱི་དགེ་རྩ་ཕྱིར་བསྔོ་བ་དང་གསུམ་ལས། དང་པོ་སྨོན་ལམ་བཏོན་པ་ནི། བཟང་པོ་སྤྱོད་
པའི་སྨོན་ལམ་གྱི་གླེགས་བམ་བཀླགས་པའམ་ཁ་ཏོན་དུ་བཏོན་པ་སོགས་ལས་བྱུང་བ་ཡི་
སྒོ་གསུམ་གྱི་དགེ་བ་ཅུང་ཟད་བདག་གིས་གང་ཅི་བསགས་པ། དེས་ནི་ཕྱོགས་བཅུའི་
འགྲོ་བ་མ་ལུས་པའི་དཀར་པོའི་ཕྱོགས་ཀྱི་དོན་ཡིད་ལ་སྨོན་པ་འགྲུབ་པར་ཤོག་ཅིག་ཅེས་
ལ206



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཚིག་གི་ལམ་དུ་བརྗོད་པའི་དགེ་བ་ཇི་སྙེད་པ་རྣམས་ཡུན་རིང་དུ་མི་ཐོག་པར་དུས་སྐད་
ཅིག་གཅིག་གིས་འབད་རྩོལ་མེད་པར་དེ་དག་ཐམས་ཅད་འབྱོར་ཞིང་འགྲུབ་བར་ཤོག་
ཅིག །
གཉིས་པ་སྨོན་ལམ་བསྔོས་པ་ནི། གང་ཡང་དེ་ལྟར་བཟང་པོ་སྤྱོད་པའི་སྨོན་ལམ་
བཏོན་པ་སོགས་ཀྱི་དགེ་རྩ་འདི་ཡོངས་སུ་བསྔོས་པ་འདི་ཡིས། བསོད་ནམས་ཀྱི་ངོ་བོ་
མཐའ་ཡས་པ་འཇིག་རྟེན་པའི་དགེ་བ་གཞན་ལས་མཆོག་ཏུ་གྱུར་པའི་དམ་པ་གང་དུས་
ནམ་མཁའ་ཇི་སྲིད་གནས་ཀྱི་བར་ཟད་མི་ཤེས་པའི་བསོད་ནམས་ཀྱི་ཚོགས་དམ་པ་གང་
ཞིག་ཐོབ་པ་དེས། འགྲོ་བ་སྡུག་བསྔལ་གྱི་ཆུ་བོར་བྱིང་ནས་ཉམ་ཐག་པར་གྱུར་བ་
རྣམས་སངས་རྒྱས་འོད་དཔག་མེད་པའི་བཞུགས་གནས་རབ་ཏུ་བདེ་ཞིང་སྐྱིད་པ་དེར་སྐྱེ་བ་
འཛིན་པ་སོགས་ཡོན་ཏན་གྱི་ཚོགས་རྒྱ་མཚོ་ལྟ་བུ་ཐོབ་པར་ཤོག་ཅིག་པའོ། །
གསུམ་པ་སྨོན་ལམ་གྱི་དགེ་རྩ་ཕྱིར་བསྔོ་བ་ནི། བཟང་པོ་སྤྱོད་པའི་སྨོན་ལམ་གྱི་
རྒྱལ་པོ་འདི་དག་གིས་ནི་མཆོག་གི་གཙོ་ནམ་མཁའ་ལྟར་མཐའ་ཡས་པའི་འགྲོ་བ་མ་
ལུས་ཀུན་ལ་འཕྲལ་དང་ཡུན་གྱི་ཕན་བདེ་སྟེར་བར་བྱེད་ཅིང་སེམས་ཅན་ཐམས་ཅད་ཀྱིས་
འཕགས་པ་ཀུན་ཏུ་བཟང་པོས་སངས་རྒྱས་སྲས་བཅས་ཀྱི་སྤྱོད་པ་རབ་འབྱམས་མཛེས་
པར་བྱེད་པ་ཟབ་ཅིང་རྒྱ་ཆེ་བའི་ཚིག་དོན་གྱིས་རྣམ་པར་བརྒྱན་པའི་སྨོན་ལམ་གྱི་མདོ་ཆེན་
པོ་གསུངས་པའི་གཞུང་འདི་ལས་ཇི་སྐད་འབྱུང་བ་དེ་ཁོ་ན་བཞིན་དུ་གྲུབ་པར་གྱུར་སྟེ།
ངན་སོང་གི་མཚོན་པའི་ཕྱོགས་བཅུའི་འཇིག་རྟེན་གྱིས་འཁོར་བའི་རྒྱུད་ཀྱིས་བསྡུས་པའི་
སེམས་ཅན་གཅིག་ཀྱང་མ་ལུས་པོ་བླ་ན་མེད་པའི་བྱང་ཆུབ་འགྲུབ་ནས་གན ས་རྣམས་མ་
ལུས་པ་སྟོང་པར་ཤོག་ཅིག་པའོ། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་
པོ་རྫོགས་སོ། །ཞེས་པ་སྟེ་བཤད་པ་མཐར་ཕྱིན་པའི་དོན་ནོ།
207



གོང་གི་བཟ་
བ
ར་
ཐར་ལམ་གསལ་སྒྲོན་ལས། རྒྱལ་པོ་པད་བཅུའི་རྩ་འགྲེལ་ཕྱོགས་བསྒྲིགས།
སྤྱོ ད་པ འི་སྨོན་ལམ་བཏོན་པ་སོགས་ཤོ་ལོ་ཀ་གཉིས་སྡོང་པོ་
བཀོད་པའི་མདོ་དང་རྒྱ་འགྲེལ་གཞན་ན་མེད་མོད་འོན་ཀྱང་མང་ག་ལཾ་ཤྲཱི་ཛྙཱ་ནའི་ཕྱག་རིས་
ཀྱི་རྒྱ་དཔེར་སོགས་སུ་འབྱུང་བས་མདོ་ཚིག་ཡིན་ཞེས་མཁས་པ་དག་གསུངས། སྨོན་ལམ་
རྒྱལ་པོ་འདི་དག་མཆོག་གི་ག ཙོ། སོགས་ཚིག་བཅད་འབྱུང་བ་ནི་ལོ་ཙཱ་བ་ཆེན་པོ་བཻ་རོ་ཙཱ་
ས་འགྱུར་གྱི་སྨོན་ལམ་དུ་མཛད་པ་ཡིན་ནོ་ཞེས་སྨོན་ལོས་གསུངས་སོ། །རྒྱ་གར་གྱི་
མ ཁན་པོ་ཛི་ན་མི་
དང༌། སུ་རེན་དྲ་བོ་དྷི་དང་། ལོ་ཙཱ་བ་བན་དེ་ཡེ་ཤེ ས་སྡེ་ལ་
སགས་པ ： ས་བསྒྱུར་ཅིང་ལོ་ཆེན་བཻ་རོ་ཙཱ་ན ས་ཞུས་ཆེན་མཛད་པའོ། །ཞེས་པ་བཟང་པོ་
སྤྱོད་པའི་སྨོན་ལམ་གྱི་འབྲེལ་བ་འདིའང་ཐུབ་བསྟན་བསླབ་གསུམ་རྒྱལ་མཚན་ནམ་
མཁན་ཆེན་ཀརྨ་བཀྲ་ཤིས་ནས་མཛད་པ་དགེ་ལེགས་འཕེལ། སརྦ་མངྒ་ལཾ།། །།འདཾ ར་
ངར་གས་བསལ་གྱི་སྐབས་ངོར་ཅུང་ཟད་ནི་བཟང་པོ་སྤྱོད་པའི་སྨོན་ལམ་གྱི་མཆན་འགྲེལ་འདི་བཀའ་དྲིན་ ཅན་གྱི་བླ་མ་དམ་
ང་ར་ཚར་བརྗེ ད་པར་དཀཀ་བ་དོན་གྱི་སླད་དུ་མཚན་ནས་སྨྲོས་ན་ཐུབ་བསྟན་བསླབ་གསུམ་རྒྱལ་མཚན་དཔལ་བཟང་པོའམ་
ར་གན་ཆེན་ཀརྨ་བཀྲ་ཤིས་ཉིད་ཀྱི་ཕྱག་བྲིས་མ་བཟང་སྤྱོད་སྨོན་ལམ་རྩ་བའི་མ་དཔེར་སྟེང་གོ་མཚལས་མེད་པར་ཡིག་ཆུང་གི་
བྲིས་པ་དཔེ་མ་ཆོད་པས་སྔོན་སྒྲིགས་བཀའ་འབུམ་གྱི་དཀྱུས་སུ་མ་འཁོད་པར་དེ་མུས་སུ་ལུས་པ་འང་ཧ་ཅང་ཡིད་ཕམ་པའི་
གནས་སུ་ལྷུང་མོད། འོན་ཀྱང་འཁོས་ཆུང་བ་སོགས་ཀྱིས་བསྟན་པ་ལ་རྒན་མོ་བསམ་བཟང་གི་དཔེ་ལྟར་ཕྱི་ནང་གི་མཐུན་
རྐྱེར་ལེགས་ཚོགས་མ་བྱུང་བས་རེ་ཞིག་ཅི་བྱ་གཏོལ་མེད་ལ། ཕྱིས་སུ་ཁོ་པོ་ཆེད་གཉེར་གྱིས་དཔལ་དགོན་བཤད་གྲྭའི་དཔེ་
རཛོད་ཁང་དུ་ཕྱིན་ནས་མཁན་སྤྲུལ་གོང་རིམ་ལ་རེ་བཅོལ་ཞུས་པས། ལེགས་སོའི་དབུགས་དབྱུང་གིས་བཤད་གྲྭའི་མཁན་
སྤྲུལ་སློབ་དཔོན་བཅས་ནས་ཐུགས་ཁུར་ཆེ་བཞེས་ཀྱིས་རྩིས་འཕྲུལ་སྟེང་ཐོག་མར་འགོད་ཐུབ་ཙམ་བྱུང་།དེ་རྗེས་མ་ཧ་ཙཱ་ནའི་
ཡུལ་གྲུ་གྲོང་ཁྱེར་སྤོས་ངད་ལྡན་པ་ན་རྗེ་བླ་མའི་བཀའ་འབུལ་རྩིས་འཕྲུལ་སྟེང་བསྐུར་བསྒྲིག་སྐབས་གུས་རྩོམ་སྒྲིགས་པ་
གཉིས་ནས་བློ་གྲོས་ཡོད་རྒུའི་སྔ་ཕྱིར་ལན་གསུམ་དག་ཞུས་དང་། ལྷག་པར་དུ་བཀའ་འབུམ་བསྐྱར་བསྒྲིག་སོགས་འདི་དག་གི་
ཐང་ཐོག་མཐའ་བར་གསུམ་དུ་དངུལ་སྒོར་གྱི་འགྲོ་སོང་སོགས་གང་ཐད་ནས་འགལ་སྤང་མཐུན་སྦྱོར་གྱི་བདག་རྐྱེན་གནང་བ་
}S -



འ ར་གས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འི་མཆན་འགྲེལ།
བཀའ་དྲིན་ཅན་དཔལ་དགོན་༧ར་ཆོག་སྤྲུལ་རིན་པོ་ཆེ་ཐུབ་བསྟན་དཔལ་བཟང་ནས་སླར་ཡང་དཔེ་ཕྱི་མོ་དང་གོ་བསྡུར་གྱི་ཞུས་
དག་དང་བཅས་ཡིད་ཆེས་པའི་ཁུངས་སུ་ཡི་རང་གི་བསྔགས་བརྗོད་ཐོབ་པས་དེ་ལྟར་དེ་དག་དབང་བཙན་ཁོ་ན་ལས་རང་གི་
མཁས་རློམ་དང་འདོད་ཕྱོགས་ཀྱིས་ཚིག་དོན་གང་ཐད་ནས་རང་བཟོས་སླད་བཅུག་པ་ནི་རྣམ་ཀུན་མེད་པས་གང་ན་སུ་བཞུགས་པ་
ཀུན་ཀྱང་ཡིད་ཆེས་དགོས་པར་སྙམ། འོན་ཏེ་དཔེ་ཇི་བཞིན་མ་ཆོད་པ་སོགས་དངོས་རྒྱུད་ནས་ནོངས་པའི་སྐྱོན་གང་མཆིས་སོ་ཅོག་
ཀུན་ཀྱང་དམ་པའི་ཡུལ་ལ་སྙིང་ནས་བཤགས་པ་དང་འབྲེལ། གང་ཞིག་ལེགས་བྱས་རྣམ་དཀར་གྱི་བསོད་ནམས་ཆུ་དང་བཅས་
པས་དཔལ་མགོན་བླ་མ་དམ་པའི་མཛད་ཕྲིན་ཕྱོགས་མཐར་བརྡལ་བ་དང་། ཅི་ཤར་གང་སྣང་ཐམས་ཅད་དཔལ་ལྡན་བླ་མའི་ཆོ་
རོལ་དུ་མཐོང་ཞིང་བརྒྱུད་གསུམ་རིག་འཛིན་བླ་མའི་རྣམ་ཐར་སྐྱོང་བ་ལ་ཞུམ་པ་མེད་པའི་ཉེར་ལེན་དུ་འགྱུར་བའང་བླ་མ་བཀའ་
དྲིན་ཅན་མཁྱེན་ནོ་མཁྱེན་ནོ་ར་ཁྱེན་ནོ།། །།
| }}ག



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
མཆན་འགྲེལ་རྣམ་མཁྱེན་ལམ་བཟང་
ཞེས་བྱ་བ་བཞུགས་སོ། །
མཁན་པོ་ཚུལ་ཁྲིམས་རྒྱལ་མཚན།
ཨོཾ་སྭསྟི། སྟོན་མཆོག་མཚུངས་མེད་ཤཱཀྱ་སེངྒེ་དང་། །རྒྱལ་སྲས་ཐབས་མཁས་
དབང་ཕྱུག་ཀུན་ཏུ་བཟང་། །དྲི་མེད་ཤེས་རབ་གཏེར་ཆེན་འཇམ་དབྱངས་སོགས། །སངས་
རྒྱས་སྲས་དང་བཅས་ལ་གུས་ཕྱག་འཚལ། །སྙིགས་མ་ལྔ་བདོའི་སེམས་ཅན་བདག་འདྲ་
ལ། །རྣམ་དག་ཐེག་པ་མཆོག་གིས་ལམ་སྟོན་ཞིང་། །བཟང་པོ་སྤྱོད་པ་འདོམས་པའི་བཀའ་
དྲིན་ཅན། །དགེ་བའི་བཤེས་གཉེན་རྣམས་ལ་གུས་ཕྱག་འཚལ། །སྲས་བཅས་རྒྱལ་བའི་
རྣམ་ཐར་རྨད་བྱུང་གཏམ། །ཐེག་མཆོག་སྨོན་ལམ་ཚད་མེད་འདུས་པའི་མདོ། །རྒྱས་སྲས་
འཇུག་ངོགས་བཟང་པོ་སྤྱོད་པའི་གཞུང་། །སྨོན་ལམ་རྒྱལ་པོ་གང་འདི་མཆན་གྱིས་འགྲེལ།
དེ་ཡང་བྱང་ཆུབ་སེམས་དཔའི་སྨོན་ལམ་ཐམས་ཅད་ཡོངས་སུ་འདུས་པའི་སྨོན་ལམ་གྱི་
མདོ་ཆེན་པོ་བཟང་སྤྱོད་ཅེས་གྲགས་པ་འདི་ནི། སྤྱིར་སངས་རྒྱས་ཕལ་པོ་ཆེའི་མདོ་ཡོངས་
རྫོགས་ལ་ཆོས་ཀྱི་རྣམ་གྲངས་སྟོང་ཕྲག་བརྒྱ་ཡོད་པར་ས་སྐྱ་པཎྜི་ཏས་སྡོམ་གསུམ་ར་
=210



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
མཚན་དུ་གསུངས་ལ། དེ་ལས་ད་ལྟ་འཛམ་བུའི་གླིང་དུ་སྤྱོད་པའི་ཕལ་པོ་ཆེའི་ཆོས་ཀྱི་རྣམ་
གྲངས་ཀྱི་གྲས། སྡོང་པོ་བཀོད་པའི་ཆོས་ཀྱི་རྣམ་གྲངས། བྱང་ཆུབ་སེམས་དཔའ་གཞོན་ནུ་
ནོར་བཟང་གིས་དགེ་བའི་བཤེས་གཉེན་བསྟེན་ཚུལ་གྱི་མཇུག་གི་ཆ་ལ་སྨོན་ལམ་འདི་
བཞུགས་པ་ལོགས་སུ་ཕྱུང་བའོ། །འདི་འཆད་པ་ལ་མཚན་དོན། འགྱུར་ཕྱག །གཞུང་དོན།
མཇུག་གི་དོན་དང་བཞི་ལས་དང་པོ། རྒྱ་གར་སོགས། རྒྱ་གར་ན་སྐད་རིགས་ཆེན་པོ་བཞི་
ཡོད་པའི་ནང་ནས་ལེགས་སྦྱར་གྱི་སྐད་དུ། གཞུང་འདིའི་མཚན་ལ་ཨཱརྱ་སོགས། དེ་ཉིད་
བོད་ཀྱི་སྐད་དུ་བསྒྱུར་ན། ཨཱརྱ་ནི་འཕགས་པ། བྷ་དྲ་ནི་བཟང་པོ། ཙརྱ་ནི་སྤྱོད་པ། པྲ་ཎི་
དྷ་ན་ནི་སྨོན་ལམ། རཱ་ཛ་ནི་རྒྱལ་པོ། བོད་སྐད་དུ། འཕགས་པ་སོགས། འཕགས་པ་ཀུན་ཏུ་
བཟང་པོས་བཏབ་པའི་སྨོན་ལམ་ཡིན་པས་སམ། ཡང་ན་བྱང་ཆུབ་སེམས་དཔའི་སྤྱོད་པ་ནི་
ཐོག་མཐའ་བར་གསུམ་དུ་དགེ་བས་བཟང་ཞིང་བྱང་ཆུབ་ཀྱི་དོན་དུ་བསྒྲུབ་པའི་སྤྱོད་པའམ་
ཡིན་པས་བཟང་པོ་སྤྱོད་པ་སྟེ། དེ་ཉིད་སྨོན་ལམ་དུ་འདེབས་ཞིང་། སྨོན་ལམ་ནི་མ་འོངས་
པའི་དངོས་པོ་དོན་དུ་གཉེར་ཞིང་། དེ་མངོན་པར་འདུ་བྱེད་པའི་འདུན་པ་མཚུངས་ལྡན་དང་
བཅས་པ་སྟེ། རྒྱན་ལས། བརྟན་པ་རྣམས་ཀྱི་སྨོན་ལམ་དང་། །སེམས་པ་འདུན་དང་བཅས་
པའོ། །ཞེས་གསུངས་པ་ལྟར་ཞིང་། སངས་རྒྱས་ཀྱིས་གསུངས་པའི་སྨོན་ལམ་ཀུན་གྱི་ནང་
ནས་རབ་དང་ཕུལ་དུ་གྱུར་པ་ཡིན་པས་ན་རྒྱལ་པོའོ། །
གཉིས་པ་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །
ཞེས་འགྱུར་མཛད་པའི་སྔོན་དུ་ལོ་ཙཱ་བས་བཀོད་པའོ། །གསུམ་པ་གཞུང་དངོས་ལ་གསུམ་
སྟེ། སྨོན་ལམ་འགྲུབ་པའི་རྒྱུ་ཡན་ལག་བདུན་པ། སྨོན་ལམ་དངོས་ཀྱི་རབ་དབྱེ། རྗེས་ཕན་
ཡོན་གྱིས་མཇུག་བསྡུ་བའོ། །དང་པོ་ལ། ཕྱག་འཚལ་བ་དང་། མཆོད་པ་འབུལ་བ། སྡིག་
པ་བཤགས་པ། རྗེས་སུ་ཡི་རང་བ། ཆོས་འཁོར་བསྐོར་བར་བསྐུལ་བ། བཞུགས་སུ་
ལ211ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གསོལ་བ། བསྔོ་བའི་ཡན་ལག་དང་བདུན་ལས། དང་པོ་ལ། མདོར་བསྟན་པ་དང་། རྒྱས་
པར་བཤད་པའོ། །དང་པོ་ནི། ཇི་སྙེད་དེ་གྲངས་ཀྱི་སྒོ་ནས་བགྲང་བ་ལས་འདས་ཤིང་། སུ་
དག་སྟེ་མིང་གི་སྒོ་ནས་ཚད་ལས་འདས་པའི་སངས་རྒྱས། ཕྱོགས་བཅུའི་འཇིག་རྟེན་གྱི་
ཁམས་མཐའ་ཡས་པ་ན། འདས་མ་འོངས་ད་ལྟ་དུས་གསུམ་དུ་གཤེགས་ཤིང་བཞུགས་པ་
གང་ལའང་འཇིགས་པ་དང་བྲལ་བས་མི་ཡི་སེངྒེར་གྱུར་པ་ཀུན་ལ། སྨོན་ལམ་འདེབས་པ་
ལ་ཞུགས་པ་བདག་གིས་ལྷག་མ་གཅིག་ཀྱང་མ་ལུས་པའི་སངས་རྒྱས་དེ་དག་ཐམས་ཅད་
ལ། །ལུས་ཀྱིས་འདུད་པ་དང་ངག་གིས་བསྟོད་པ་དང་། ཡིད་ཀྱིས་རབ་ཏུ་དད་པས་གཞན་
གྱིས་མ་བསྐུལ་ཞིང་
། ཉོན་མོངས་པའི་རྙོགས་པ་དང་བྲལ་བའི་དྭང་བས་ཕྱག་འཚལ་བར་
བགྱིའོ། །དེ་ཡང་ཕྱོགས་འདིའི་མི་ཀུན་དང་། མི་ཐམས་ཅད་ཅེས་པ་ལྟ་བུ་ཕྱོགས་རེ་ཙམ་ལ་
ཡང་ཀུན་དང་ཐམས་ཅད་ཀྱི་སྒྲ་མཇུག་པས་དེ་ལྟར་མ་ཡིན་ནོ་ཞེས་ཤེས་པའི་ཆེད་དུ་མ་
ལུས་ཞེས་པའི་ཚིག་སྨོས་པའོ། །
གཉིས་པ་རྒྱས་པར་བཤད་པ་ལ། ལུས་ཡིད་ངག་གི་ཕྱག་གསུམ་ལས། དང་པོ་ལུས་
ཀྱི་ཕྱག་ནི་ཀུན་ཏུ་བཟང་པོ་མཆོག་གི་སྤྱོད་པ་ལ་བདུན་པའི་སྨོན་ལམ་གྱི་སྟོབས་དག་གིས། །
རྒྱལ་བ་རྫོགས་པའི་སངས་རྒྱས་ཐམས་ཅད་ཡིད་ཀྱི་མངོན་སུམ་དུ་དམིགས་ནས། དེ་རེ་
རེའི་དྲུང་དུའང་རང་ལུས་ཕྱོགས་བཅུའི་ཞིང་གི་རྡུལ་ཇི་སྙེད་ཡོད་པའི་གྲངས་དང་མཉམ་
པར་སྤྲུལ་ནས་དེ་དག་ཐམས་ཅད་ཀྱང་ཐལ་མོ་སྦྱར་ཞིང་ལུས་ཀྱི་ཡན་ལག་ལྔ་ས་ལ་ཕབ་པའི་
རབ་ཏུ་བཏུད་པ་ཡིས། །རྒྱལ་བ་སངས་རྒྱས་ཀུན་ལ་རབ་ཏུ་སྟེ་ཡང་དང་ཡང་དུ་ཕྱག་འཚལ་ལོ། །
གཉིས་པ་ཡིད་ཀྱི་ཕྱག་ནི། རྡུལ་ཕྲ་རབ་གཅིག་གི་སྟེང་ན་ཡང་ཞིང་ཁམས་མ་ལུས་པའི་རྡུལ་
གྱི་གྲངས་ཇི་སྙེད་པ་དེ་དང་མཉམ་པའི་གཙོ་བོ་སངས་རྒྱས་རྣམས། །སངས་རྒྱས་ཀྱི་སྲས་
བྱང་ཆུབ་སེམས་དཔའི་ཚོགས་ཀྱི་དབུས་ན་བཞུགས་པ་མཆོད་པའི་བཀོད་པ་དཔག་མེད་
212ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
དང་བཅས་ཤིང་དོག་པ་མེད་པ་དག །རྡུལ་གཅིག་གི་གོ་ས་ན་ཡོད་པ་དེ་ལྟར་དུ་ཡུལ་ཕྱོགས་
རེ་འགའ་ཙམ་མ་ཡིན་པར་ཆོས་ཀྱི་དབྱིངས་ཀྱིས་ཀླས་པ་ནམ་མཁའི་མཐས་གཏུགས་པ་
རྣམས་མ་ལུས་པ། །ཐམས་ཅད་རྒྱལ་བ་སྲས་དང་བཅས་པ་དག་གིས་ཡོངས་སུ་གང་བར་
མོས་ཏེ་ཡིད་ཆེས་པར་བགྱིའོ། །
གསུམ་པ་ངག་གི་ཕྱག་ནི། སངས་རྒྱས་དེ་དག་གི་ཡོན་ཏན་གྱི་བསྔགས་པ་བསྐལ་
པའི་བར་དུ་བརྗོད་ཀྱང་མི་ཟད་པ་རྒྱ་མཚོ་ལྟར་མང་བ་རྣམས། དབྱངས་ཀྱི་ཡན་ལག་རྒྱ་
མཚོ་ཞེས་པ་ལྕེ་རྐན་མཆུ་ལ་སོགས་པ་གྲངས་མེད་པར་སྤྲུལ་པས་སམ་སྙན་པ་ལ་སོགས་
པའི་ཁྱད་པར་མཐའ་ཡས་པའི་དབྱངས་ཀྱིས་ཡན་ལག་རྒྱ་མཚོ་ལྟར་ཟད་མི་ཤེས་པས་ཡོན་
ཏན་བརྗོད་པའི་སྒོ་ཀུན་ནས་བསྟོད་པའི་སྒྲ་སྐད་ཀུན་གྱིས། །རྒྱལ་བ་མ་ལུས་པ་ཀུན་གྱི་ཇི་
ལྟ་ཇི་སྙེད་ཀྱི་ཡོན་ཏན་རྣམས་རབ་ཏུ་གསལ་ལ་རྒྱ་ཆེ་བར་བརྗོད་ཅིང་། །བདེ་བར་
གཤེགས་པ་སྲས་དང་བཅས་པ་ཐམས་ཅད་བདག་གིས་བསྟོད་པར་བགྱིའོ། །
གཉིས་པ་མཆོད་པའི་ཡན་ལག་ལ། བླ་ན་ཡོད་པའི་མཆོད་པ། བླ་ན་མེད་པའི་
མཆོད་པ། ཕྱག་མཆོད་ཀྱི་མཇུག་བསྡུ་བ་དང་གསུམ་ལས། དང་པོ་ནི། འབུལ་རྒྱུའི་དངོས་
པོ། ལྷ་དང་མི་ལ་སོགས་པའི་ཡུལ་ན་ཡོད་པའི་མེ་ཏོག་དབྱིབས་དང་ཁ་དོག་མཛེས་ཤིང་དྲི་
བསུང་ཕུན་སུམ་ཚོགས་པའི་མཆོག་དམ་པ་དང་། མེ་ཏོག་སྣ་ཚོགས་སྤེལ་བ་དང་། རིན་པོ་
ཆེ་སྣ་ཚོགས་བསྒྱུར་པའི་ཕྲེང་བ་དམ་པ་དང་། །སིལ་སྙན་ཏེ་རོལ་མོའི་བྱེ་བྲག་རྒྱུད་དང་
སྦུབས་ཅན། འབུད་དཀྲོལ་བརྡུང་བྱ་སྣ་ཚོགས་པ་སྙན་ཞིང་བརྗིད་ཆགས་པའི་སྒྲ་དང་ལྡན་
པ་རྣམས་དང་། ཙན་དན་གུར་ཀུམ་ག་བུར་ལ་སོགས་པ་དྲི་ཞིམ་སྦྱར་བའི་བྱུག་པ་དང་། ཚ་
གདུང་སྐྱོབ་བྱེད་རིན་པོ་ཆེ་དང་དར་གྱི་གདུགས་གསེར་གྱི་ཡུ་བ་ཅན། ནོར་བུའི་ཏོག་དང་དྲ་
བ་དྲ་ཕྱེད་འཕྱང་ན་མཆོག་ཏུ་གྱུར་པ་དང་། རྒྱལ་མཚན་དང་། བ་དན། ལྡ་ལྡི་ལ་སོགས་པ་
~213



ཐར་ལམ་གསལ་སྒྲོན་ལས། རྒྱལ་པོ་ར་ངོ་བཅུའི་རྩ་འགྲེལ་ཕྱོགས་བསྒྲིགས།
བར་སྣང་ཁྱབ་པར་བསྒྲེང་བ་དང་། རྩི་མར་འབྲུ་མར་སོགས་ཀྱི་སྒྲོན་མེ་དང་། ནོར་བུའི་
འོད་ལ་སོགས་པ་མུན་པ་སེལ་བའི་སྣང་གསལ་གྱི་མཆོག་གྲངས་མེད་པ་དང་། ལྷན་སྐྱེས་
དང་སྦྱར་བ་ལས་བྱུང་བའི་དྲི་ཞིམ་སྣ་ཚོགས་བསྲེགས་པའི་བདུག་སྤོས་དམ་པ་སོགས་དེ་
དང་དེ་འདྲ་བའི་མཆོད་རྫས་ཀྱི་ཚོགས་མཐའ་ཡས་པ་ཡིས། །དངོས་སུ་བྱོན་པ་དང༌། ཡིད་
ཀྱི་ཡུལ་དུ་དམིགས་པའི་རྒྱལ་བ་སྟོན་པ་དེ་དག་ལ་ནི་ཉིན་རེ་བཞིན་དུ་མཆོད་པར་བགྱིའོ། །
གཞན་ཡང་ལྷ་དང་མི་ལས་གྱུར་པའི་ན་བཟའ་དམ་པ་སྲབ་མཛེས་ཡང་འཇམ་མཉེན་ཞིང་
འཁྲིལ་ཆགས་པའི་རེག་བྱའི་ཁྱད་པར་ཕུན་སུམ་ཚོགས་པ་རྣམས་དང་། ཆག་ཆག་འདེབས་
པ་དང་། མཆོད་ཡོན་སོགས་སྤོས་ཆུ་དང་། གོང་བུའི་རྫ་ས་དྲི་ཞིམ་པོ ར་མཆོག་ཏུ་གྱུར་པ་
རྣམས་དང༌། དྲི་ཞིམ་གྱིས་རྫ་ས་སྣ་ཚོགས་པའི་ཕྱེ་མ་ཕུར་མ་སྟེ་ཐུམ་པོར་བྱས་པ་མང་པོ་
སྤུངས་པ་རི་རབ་དང་མཉམ་པའི་ཕུང་པོ་དང༌། མིང་གིས་སྨོས་པ་དང་མ་སྨོས་པའི་མཆོད་
དེ་དག་ཐམས་ཅད་ཀྱང་བཀོད་པ་མཛེས་པས་ཁྱད་པར་དུ་འཕགས་པའི་མཆོག་ཀུན་
གྱིས། །རྒྱལ་བ་སྲས་དང་བཅས་པའི་ཚོགས་དེ་དག་ལ་ནི་རྟག་ཏུ་མཆོད་པར་བགྱིའོ། །
གཉིས་པ་བླ་ན་མེད་པའི་མཆོད་པ་ནི། སངས་རྒྱས་བྱང་སེམས་རྫུ་འཕྲུལ་དང་ཏིང་
ངེ་འཛིན་གྱི་མཐུ་ཐོབ་པ་རྣམས་ཀྱིས་སྤུས་པའི་མཆོད་པ་གང་ཡིན་པ་རྣམས་ནི་དེ་ལས་ལྷག་
པ་ལྟ་ཅི་དེ་དང་འདྲ་བའང་མེད་ཅིང་། འཇིག་རྟེན་གྱི་ཁམས་ན་མེད་པའི་མཆོད་རྫས་བཟང་
རྒུ་དུ་མ་སྤྲུས་པས་བླ་ན་མེད་པ་ཞེས་བྱ་ལ་ཕྱོགས་དུས་ཀུན་ཏུ་ཁྱབ་པས་ན་རྒྱ་ཆེ་བ་སྟེ།
མཆོད་པ་དེ་དག་གིས་རྒྱལ་བ་ཐམས་ཅད་ལ་ཡང་མཆོད་པར་མོས་པར་བྱའོ། །
གསུམ་པ་མཇུག་བསྡུ་བ་ནི། བཟང་པོ་སྤྱོད་པ་ལ་དད་ཅིང་ཡིད་ཆེས་པའི་བསམ་
པའི་སྟོབས་ཆེན་པོ་དག་གིས་ཀུན་ནས་བསླངས་ཏེ། རྒྱལ་བ་ཀུན་ལ་གོང་ལྟར་ཕྱག་འཚལ་
ཞིང་མཆོད་པས་མཆོད་པར་བགྱིའོ། །གསུམ་པ་སྡིག་པ་བཤགས་པ་ནི། ཉེས་པའི་རྒྱུ་



འབགས་པ་བྱང་
ང་པོ་སྤྱོད་པའི་སྨོན་ལམ་གྱི་རྒྱ་དཔོའི་མཆན་འགྲེལ་རྣམ་མཁྱེན་ལམ་བཟང་།
འདོད་ཆགས་ཞེ་སྡང་གཏི་མུག་སྟེ་དུག་གསུམ་གྱིས་ཀུན་ནས་བསླངས་པའི་དབང་གིས་ནི།
གཞི་སྲོག་གཅོད་པ་སོགས་ལུས་ཀྱི་གསུམ་དང་། རྫུ་ན་སོགས་ངག་གི་བཞི་དང་། དེ་བཞིན་
དུ་ཡིད་ཀྱི་སྒོ་ནས་ཀྱང་བརྣབ་སེམས་གནོད་སེམས་སོགས་གསུམ་སྟེ། སྒོ་གསུམ་གྱི་སྒོ་ནས་
མི་དགེ་བཅུས་བསྡུས་པའི་སྡིག་པའི་ལས་བྱེད་པ་པོ་བདག་རང་གིས་བགྱིས་པའམ།
བགྱིད་དུ་བཅུག་པ་དང༌། གཞན་གྱིས་བྱས་པ་ལ་ཡི་རང་བགྱིས་པ་ཅི་མཆིས་པ། །དེ་དག་
ཐམས་ཅད་བདག་གིས་ཡུལ་དམ་པ་རྡུལ་གཅིག་སྟེང་ན་ཞེས་སོགས་ཀྱིས་བསྟན་པ་ལྟར།
ཕྱག་མཆོད་ཀྱི་ཡུལ་དུ་དམིགས་པའི་སངས་རྒྱས་སྲས་བཅས་ཀྱི་སྤྱན་སྔར་སྔར་བྱས་ལ་
གནོང་འགྱོད་དྲག་པོ་དང༌། ཕྱིན་ཆད་སྡོམ་སེམས་བརྟན་པོས་སོ་སོར་བཤགས་པར་བགྱིའོ། །
བཞི་པ་རྗེས་སུ་ཡི་རང་བ་ནི། ཕྱོགས་བཅུ་ན་བཞུགས་པའི་རྒྱལ་བ་ཀུན་དང་སངས་
རྒྱས་ཀྱི་ཐུགས་ཀྱི་སྲས། རྒྱལ་བའི་གདུང་མི་གཅོད། དམ་པའི་ཆོས་ཀྱི་མཛོད་འཛིན།
གདུལ་བྱའི་ལྷག་མ་སྐྱོང་བར་མཛད་པའི་བྱང་ཆུབ་སེམས་དཔའ་རྣམས་དང་། རང་རྒྱལ་
རྣམས་དང་ཉན་ཐོས་ལ་སློབ་པ་རྒྱུན་ཞུགས་ཕྱིར་འོང་། ཕྱིར་མི་འོང་གསུམ་དང་། མི་སློབ་
པ་དགྲ་བཅོམ་པ་རྣམས་དང་། སྲེད་པའི་དབང་གིས་ཁམས་གསུམ་འཁོར་བར་འགྲོ་ཞིང་
འབྱམས་པས་འགྲོ་བ་སྟེ་སོ་སོ་སྐྱེ་བོ་ཀུན་གྱི་བསོད་ནམས་ཀྱི་དངོས་པོ་གང་ལ་ཡང་། ཕྲག་
དོག་མེད་པར་སྙིང་ནས་དགའ་བས་དགེ་བ་དེ་དག་ཀུན་གྱིས་རྗེས་སུ་བདག་ཡི་རང་བར་
བགྱིའོ། །
ལྔ་པ་ཆོས་འཁོར་བསྐོར་བར་བསྐུལ་བ་ནི། གང་རྣམས་ཕྱོགས་བཅུའི་འཇིག་རྟེན་གྱི་
ཁམས་ན་མ་རིག་པའི་མུན་པར་འཁྱམས་པ་འི་སེམས་ཅན་རྣམས་ལ་ལམ་སྟོན་པར་མཛད་
པས་འཇིག་རྟེན་གྱི་སྒྲོན་མར་གྱུར་པ་སངས་རྒྱས་རྣམས། །བྱང་ཆུབ་སྒྲུབ་པའི་ས་བཅུ་ལམ་
ལྔའི་རིམ་པ་མ་ལུས་པར་བགྲོད་ནས་བླ་ན་མེད་པ་སངས་རྒྱས་ཀྱི་གོ་འཕང་དུས་གསུམ་ལ་



]
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མ་ཆགས་མ་ཐོགས་པའི་ཡེ་ཤེས་བརྙེས་པའི། མགོན་པོ་རྫོགས་པའི་སངས་རྒྱས་དེ་དག་གི་
མདུན་དུ་བདག་གིས་རང་ལུས་དེ་སྙེད་དུ་སྤྲུལ་ནས་གསེར་གྱི་འཁོར་ལོ་རྩིབས་སྟོང་དང་
ལྡན་པ་སོགས་ཕུལ་ཏེ་སྤྲུལ་པའི་སྐུ་སངས་རྒྱས་ནས་རིན་པོ་མ་ལོན་པ་ད་ལྟར་འཇིག་རྟེན་
དུ་ཆོས་འཁོར་མ་བསྐོར་བ་དང་། བསྐོར་བཞིན་པ་ཡིན་ཡང་སྐབས་སུ་བབས་པ་དེ་དང་
དེའི་ཆོས་གསུང་བར་འདེབས་པས་ཐམས་ཅད་ལ། །འཁོར་ལོ་བླ་ན་མེད་པ་སྟེ་སློབ་དཔོན་
བསོདནམས་རྩེ་མོས། ཆོས་ལ་འཇུག་པའི་སྒོ་མདོ་ལུང་དྲངས་པ་ལས། ཆོས་ཀྱི་འཁོར་ལོ་
ཙམ་ནི་མུ་སྟེགས་པ་ལའང་ཡོད་ཀྱི། ཆོས་དང་ལྡན་པའི་ཆོས་ཀྱི་འཁོར་ལོ་ནི་ལ་བདེ་བར་
གཤེགས་པའི་གཞུང་ངོ། །ཞེས་གསུངས་པ་ལྟར། མུ་སྟེགས་བྱེད་དང་། ལྷ་དང་དྲང་སྲོང་
རྣམས་ཀྱིས་བསྟན་པའི་ཆོས་དང་ཐུན་མོང་མ་ཡིན་པ་འཇིག་རྟེན་ལས་འདས་པའི་ཟབ་རྒྱས་
དམ་པའི་ཆོས་ཀྱི་འཁོར་ལོ་བསྐོར་བར་བསྐུལ་ཞིང་གསོལ་བ་འདེབས་སོ། །སངས་རྒྱས་ནི་
སེམས་ཅན་ལ་ཐུགས་བརྩེ། ཟང་ཟིང་ལ་མི་ཆགས། མི་མཁྱེན་པ་ཅི་ཡང་མངའ་བས་བསྐུལ་མི་
དགོས་སྙམ་ན། སྤྱིར་སངས་རྒྱས་ཆོས་མི་གསུང་བ་མི་སྲིད་ཀྱང་། ཆོས་ལ་གུས་པ་བསྐྱེད་
པའི་ཕྱིར་དང་། རང་བློ་སེམས་ཅན་ལ་སྙིང་བའི་ཕྱིར་དང་། ཚོགས་རྒྱ་ཆེན་པོ་གསོག་པ་
དང་། བློ་རིམ་པར་སྦྱོང་བའི་ཕྱིར་དུ་བསྐུལ་ཞིང་གསོལ་འདེབས་དགོས་པ་ཡིན་ནོ། །
དྲུག་པ་མྱ་ངན་ལས་མི་འདར་བར་གསོལ་བ་ནི། དོན་དམ་པར་སངས་རྒྱས་ཡོངས་
སུ་མྱ་ངན་ལས་མི་འདའ་མོད་གང་དག་སེམས་ཅན་གྱི་དོན་ཅི་རིགས་པར་མཛད་ནས། རྟག་
འཛིན་ཅན་རྣམས་འདུལ་བའི་སླད་དུ་མྱ་ངན་ལས་འདའ་བའི་ཚུལ་སྟོན་པར་གང་བཞེད་པ་
དེ་དག་ཐམས་ཅད་ལ། འགྲོ་བ་སེམས་ཅན་ཀུན་ལ་གནས་སྐབས་ཕན་ཞིང་མཐར་ཐུག་
གཏན་དུ་བདེ་བའི་ཕྱིར་དུ། དུས་ཀྱི་ཁྱད་པར་བསྐལ་པ་ཆེན་པོ་ཞིང་མཐའ་དག་གི་རྡུལ་གྱི་
གྲངས་ཇི་སྙེད་དུ་མྱ་ངན་ལས་མི་འདའ་བར་བཞུགས་པར་ཡང་། །བདག་གིས་ལུས་ཀྱིས་
216



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
ཐལ་མོ་རབ་ཏུ་སྦྱར་ཏེ་དག་གིས་གསོལ་བ་གདབ་པར་བགྱིའོ། །
བདུན་པ་བསྔོ་བའི་ཡན་ལག་ནི། དེ་ལྟར་གོང་དུ་བཤད་པ་ལྟར་ང་རྒྱལ་གྱི་གཉེན་
པོར་ཡུལ་མཆོག་ལ་ལུས་ངག་ཡིད་གསུམ་གྱིས་ཕྱག་འཚལ་བ་དང་འདོད་ཆགས་དང་སེར་
སྣའི་གཉེར་པོར་མཆོད་པ་གཉིས་ཀྱིས་མཆོད་ཅིང་ཞེ་སྡང་གི་གཉེན་པོར་སྡིག་པ་སྟོབས་
བཞིའི་སྒོ་ནས་བཤགས་པ་དང་། ཕྲག་དོག་གི་གཉེན་པོ་སྐྱེ་འཕགས་ཡོངས་ཀྱི་དགེ་བ་
ཐམས་ཅད་ལ་རྗེས་སུ་ཡི་རང་བ་དང་ལོག་ལྟའི་གཉེན་པོར་ཐེག་པ་གསུམ་གྱི་རིགས་ཅན་
ཐམས་ཅད་ལ་ཆོས་ཀྱི་འཁོར་ལོ་བསྐོར་བར་བསྐུལ་ཞིང་། གཏི་མུག་གི་གཉེན་པོར་མྱ་ངན་
ལས་མི་འདའ་བར་བཞུགས་སུ་གསོལ་བ་ཡི། དཔེ་ལ་ལར་གསོལ་བ་ཡིས་ཞེས་བྱེད་སྒྲ་
ཡོད་ཀྱང་འབྲེལ་སྒྲ་འཐད་གསུངས། དགེ་བ་ཅུང་ཟད་བདག་གིས་ཅི་བསགས་པ། འདིས་
མཚོན་ནས་བདག་གཞན་གྱི་དུས་གསུམ་དུ་བསགས་པ་དེ་དག་ཐམས་ཅད་ཐེ་ཚོམ་གྱི་
གཉེན་པོར་བདག་གིས་འཁོར་བའི་བདེ་འབྲས་དང་ཉན་རང་གི་བྱང་ཆུབ་ཐོབ་པ་ཙམ་གྱི་
ཕྱིར་མ་ཡིན་པར་སེམས་ཅན་ཐམས་ཅད་ཀྱིས་བླ་ན་མེད་པ་རྫོགས་བྱང་ཆུབ་ཆེན་པོ་ཐོབ་
པར་བྱ་བའི་ཕྱིར་འཁོར་གསུམ་མི་དམིགས་པའི་ཤེས་རབ་ཀྱི་རྩིས་ཟིན་ཞིང་། བྱང་ཆུབ་
སེམས་ཀྱིས་འཕངས་པའི་འཕངས་པའི་ཐབས་ཤེས་ཟུང་མཇུག་གི་ཆོ་གས་ཡོངས་སུ་བསྔོ་
བར་བགྱིའོ། །
ཇི་ལྟར་བསྔོས་པ་དེ་བཞིན་ཡོངས་སུ་འགྲུབ་པའི་སྨོན་ལམ་ཀུན་ཏུ་བཟང་པོའི་རྗེས་
སུ་འགྲོ་བར་གྱུར་ཅིག །བསྔོ་བ་མ་དག་པ་དང་དག་པ་དུག་ཅན་དུག་མེད་ཀྱི་ཚུལ་ཞིབ་པར་
ས་སྐྱ་པཎྜི་སྡོམ་གསུམ་རབ་དབྱེ་ལོགས་སུ་ལྟ་བར་བྱའོ། །དེ་ཡང་འོག་ནས་འབྱུང་བའི་སྨོན་
ལམ་རྣམས་ཇི་བཞིན་འགྲུབ་པའི་རྒྱུར། མཐུན་རྐྱེན་ཚོགས་བསགས། གེགས་བྱེད་པའི་
སྡིག་སྒྲིབ་སྦྱངས། དགེ་རྩ་རྒྱ་ཆེར་སྤེལ་བ་ཅིས་ཀྱང་དགོས་ཤིང་ཡན་ལག་བདུན་པ་ནི་
ལ217



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བསགས་སྦྱངས་སྤེལ་གསུམ་གྱི་གནད་འདུས་པ་ཡིན་པས། །དེ་སྔོན་དུ་བཏང་བས་སྨོན་
ལམ་འགྲུབ་པ་སྟོབས་ལྡན་དུ་བྱེད་པ་ཡིན་ཞེས་རྗེ་བླ་མ་མཁན་ཆེན་ངག་བློ་རིན་པོ་ཆེས་
མཚན་ཉིད་སྨོན་ལམ་འགྲེལ་བར་གསུངས་སོ། །
གཉིས་པ་སྨོན་ལམ་གྱི་རབ་དབྱེ་ལ། གཞན་གྱི་ཕན་བདེའི་རྒྱུད་ལ་མཆོད་པར་སྨོན་
པ་དང་། གཞན་ཕྱིར་རང་གིས་བཟང་པོ་སྤྱོད་པ་ཡོངས་སུ་རྫོགས་པར་སྨོན་པ་གཉིས། དང་
པོ་ལ་སངས་རྒྱས་མཆོད་པར་སྨོན་པ་དང་། སེམས་ཅན་ལ་ཕན་བདེ་བྱེད་པར་སྨོན་ལ་
གཉིས། དང་པོ་ལ་འདས་ད་ལྟར་གྱི་སངས་རྒྱས་ལ་མཆོད་པར་སྨོན་པ་དང་། མ་འོངས་པ་
ལ་ཚོགས་སུ་སྨོན་པ་གཉིས། དང་པོ་ནི། སྔར་བྱོན་ཟིན་པ་འདས་པའི་སངས་རྒྱས་རྣམས་
དང་ཕྱོགས་བཅུ་ཡི། །འཇིག་རྟེན་གྱི་ཁམས་དག་ན་སེམས་ཅན་གྱི་དོན་ལ་ད་ལྟ་གང་
བཞུགས་པ་ཐམས་ཅད་མཆོད་པའི་བྱེ་བྲག་མ་ལུས་པས་རྟག་ཏུ་མཆོད་པར་གྱུར་ཅིག །
གཉིས་པ་ནི། གང་ཡང་དེ་ལྟར་སངས་རྒྱས་ཀྱི་སར་མ་བྱོན་ཞིང་འབྱོན་པར་བཞེད་
པ་མ་འོངས་པ་ན་འཚང་རྒྱ་བར་འགྱུར་བ་དེ་དག་རབ་ཏུ་མྱུར་བ་དཀའ་ཚེགས་མེད་པར་
འཚང་རྒྱ་བའི་མཐུན་རྐྱེན་ཚོགས་ཏེ། རང་རང་གི་དགོངས་པའི་བསམ་པ་ཚོགས་གཉིས་
རྫོགས་ནས་དགའ་ལྡན་དུ་སྐྱེ་བ་སོགས་བྱང་ཆུབ་མངོན་དུ་བརྙེས་པའི་གོ་རིམ་ཚུལ་དང་
མཐུན་པར་བསྟན་ཞིང་སེམས་ཅན་གྱི་དོན་དུ་མཆོད་ཡུལ་དམ་པ་སངས་རྒྱས་ཀྱི་སར་སྤྱོན་
སྟེ་སངས་རྒྱས་པར་ཤོག་ཅིག ། གཉིས་པ་སེམས་ཅན་ལ་ཕན་བདེ་བྱེད་པར་སྨོན་པ་ལ།
ཞིང་སྐྱོན་བྲལ་ཡོན་ཏན་ཚང་བར་སྨོན་པ་དང་། བཅུད་འགལ་སྤྱོང་མཐུན་རྐྱེན་ཚང་བར་
སྨོན་པ་གཉིས། །དང་པོ་ནི། ཕྱོགས་བཅུ་ག་ལ་བར་མ་དག་པའི་ཞིང་རྣམས་ཇི་སྙེད་པ། །དེ་
དག་ཐམས་ཅད་བདེ་བ་ཅན་གྱི་ཞིང་བཞིན་དུ་རྒྱ་ཆེ་བ་དང་སྐྱོན་ཐམས་ཅད་དག་བྲལ་བར་
གྱུར་ནས་ཡོངས་སུ་དག་པར་གྱུར་ལ། ཞིང་དེ་ཐམས་ཅད་ཀྱང་བྱང་ཆུབ་ཀྱི་ཤིང་གི་དབང་
218



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
པོའི་དྲུང་དུ་གཤེགས་པའི་རྒྱལ་བ་དང་། འཁོར་དུ་སངས་རྒྱས་ཀྱི་ཐུགས་ཀྱི་སྲས་བྱང་ཆུབ་
སེམས་དཔའ་སངས་རྒྱས་མཆོད་ཅིང་ཆོས་ཉན་པ་དང་། སེམས་ཅན་དགེ་བ་ལ་འགོད་པར་
མཛད་པའི་ཚོགས་ཀྱིས་བར་མཚམས་མེད་པར་རབ་ཏུ་གང་བའི་དག་པའི་ཞིང་བཟང་པོར་
འགྱུར་བར་ཤོག་ཅིག །
གཉིས་པ་བཅུད་འགལ་སྤྱོང་མཐུན་རྐྱེན་ཚང་བར་སྨོན་པ་ནི། ཕྱོགས་བཅུ་ན་གནས་
པའི་སེམས་ཅན་གྱི་བྱེ་བྲག་རིགས་དྲུག་གིས་བསྡུས་པ་གང་རྣམས་ཇི་སྙེད་གཅིག་ཡོད་པ། །
དེ་དག་ཀུན་དུས་རྟག་ཏུ་རྒྱུ་ལས་ཉོན་དང་འབྲས་བུ་འཁོར་བའི་སྡུག་བསྔལ་གྱི་ནད་དོ་ཅོག་
གིས་མནར་བ་མེད་པས་འགལ་རྐྱེན་དང་བྲལ་བའི་བདེ་བ་དང་ལྡན་པར་གྱུར་ལ། འགྲོ་བ་
ཀུན་གྱི་མཐོ་རིས་དང་ཐར་པ་དང་། ཐམས་ཅད་མཁྱེན་པའི་རྒྱུར་གྱུར་པའི་ཆོས་ཀྱི་དོན་
རྣམས་ནི། ཐམས་ཅད་བློ་གྲོས་མཐུན་ཞིང་ཆོས་དང་མཐུན་པ་སོགས་ཆོས་འགྲུབ་པའི་
མཐུན་རྐྱེན་ཐམས་ཅད་ཚང་བར་གྱུར་ཅིང་། ཆོས་དང་མི་འགལ་བའི་རེ་བ་གང་ཡོད་པའང་།
ཇི་ལྟར་རེ་བ་བཞིན་འགྲུབ་པར་ཤོག་ཅིག །
གཉིས་པ་རང་གི་བྱང་ཆུབ་ཀྱི་སྤྱོད་པ་རྫོགས་པར་སྨོན་པ་ལ། རྒྱུ་མཐུན་རྐྱེན་ཚང་བར་
སྨོན་པ། མི་མཐུན་འགལ་རྐྱེན་བྲལ་བར་སྨོན་པ། སྤྱོད་པའི་ངོ་བོ་གོང་འཕེལ་ལ་སྨོན་པ་
གསུམ། དང་པོ་ལ་གྲོགས་མཐུན་རྐྱེན་ཚང་བར་སྨོན་པ་དང་། རྐྱེན་ཅན་བྱང་སེམས་བསམ་
སྦྱོར་གཉིས་ཀྱི་སྒོ་ནས་མི་ཉམས་པར་སྨོན་པ་གཉིས། དང་པོ་ལ། མི་བརྗེད་པའི་རྒྱུ་ཚེ་
རབས་དྲན་པར་སྨོན་པ། མི་ཉམས་པའི་རྒྱུ་རབ་བྱུང་ཁྲིམས་ལྡན་དུ་སྨོན་པ། གོང་འཕེལ་
གྱི་རྒྱུ་ཆོས་སྟོན་པར་སྨོན་པ་དང་གསུམ་ལས། དང་པོ་ནི། བླ་ན་མེད་པའི་བྱང་ཆུབ་ཀྱི་རྒྱུར་
གྱུར་པའི་སེམས་བསྐྱེད་པ་དང་། དེ་འཕེལ་བའི་སྤྱོད་པ་བཟང་པོ་དག་ནི་བདག་གིས་སྤྱོད་
ཅིང་། དེའི་ངང་ནས་འཇིག་རྟེན་ཕ་རོལ་ཏུ་འཕོས་ཏེ་འགྲོ་བའི་གནས་གང་དུ་སྐྱེས་ཀྱང་དེ་
༤219



|
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དག་ཀུན་ཏུ་བྱང་ཆུབ་ཀྱི་སེམས་མི་བརྗེད་པའི་རྒྱུ་སྔོན་གྱི་སྐྱེ་བ་དྲན་ནས་སྔར་བཞིན་སྤྱོད་
པར་གྱུར་ཅིག །
གཉིས་པ་ནི། དེ་ལྟར་ཚེ་རབས་ཀྱི་གནས་སྐབས་ཀུན་ཏུ་འཆི་འཕོ་བ་དང་སྐྱེས་པས་
བསྡུས་པའི་སྐྱེ་བ་གཟུང་ཞིང་གསོན་པའི་གནས་སྐབས་ན། །དུས་རྟག་ཏུ་བདག་ནི་བྱང་
ཆུབ་ཀྱི་སེམས་མི་ཉམས་པའི་རྒྱུ་རབ་ཏུ་བྱུང་བའི་ཕན་ཡོན་དང་། ཁྱིམ་གྱི་ཉེས་དམིགས་
དྲན་པའི་སྒོ་ནས་རྟག་ཏུ་བདག་ནི་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་ཤོག་ཅིག །དེ་
ལྟར་སྐྱེ་བ་དྲན་ཞིང་རབ་ཏུ་བྱུང་བའི་རྗེས་དེ་ནས་བྱང་ཆུབ་སེམས་བཟུང་སྟེ། སྔོན་གྱི་རྒྱལ་
བ་ཀུན་གྱིས་ཇི་ལྟར་བསླབས་པའི་རྣམ་ཐར་གྱི་རྗེས་སུ་སློབ་པར་གྱུར་ཏེ། །བཟང་པོ་སྤྱོད་
པ་དགེ་བའི་ཕྱོགས་ཐམས་ཅད་ཡོངས་སུ་རྫོགས་པར་བྱེད་ཅིང་། །བྱང་ཆུབ་སེམས་དཔའི་
ཚུལ་ཁྲིམས་རྣམ་པ་གསུམ་གྱི་སྤྱོད་པ་ཉོན་མོངས་པ་ལ་མ་ཞུགས་པས་དྲི་མ་མེད་པར་རང་
དོན་ཐེག་པ་དམན་པའི་སེམས་ཀྱིས་མ་གོས་པས་ཡོངས་སུ་དག་པ། །རྟག་ཏུ་འཆལ་ཚུལ་
ལྟུང་བའི་ཉེས་བས་མ་གོས་པས་མ་ཉམས་པ། འཁོར་གསུམ་དུ་འཛིན་པ་དང་བྲལ་བས་
སྐྱོན་མེད་པ་སྟེ། དེ་ལྟ་བུའི་ཚུལ་ཁྲིམས་ལ་སྤྱོད་པར་ཤོག་ཅིག །
གསུམ་པ་ནི། བྱང་ཆུབ་ཀྱི་སེམས་གོང་དུ་འཕེལ་བའི་རྒྱུར། གདུལ་བྱ་རྣམས་ཡོངས་
སུ་སྨིན་པར་བྱ་བའི་ཕྱིར། ལྷ་ཡི་སྐད་དང་། ཀླུ་ཡི་སྐད་དང་། གནོད་སྦྱིན་གྱི་སྐད། །གྲུལ་
བུམ་གྱི་སྐད་ལ་སོགས་པ་མི་མ་ཡིན་གཞན་དག་གི་སྐད་དང་། མི་ཡི་སྐད་ཐ་དད་སྣ་ཚོགས་
པ་རྣམས་དང་། དེ་དག་ལ་སོགས་པ་འགྲོ་བ་ཀུན་གྱི་སྒྲ་སྐད་རྣམས་ཇི་ཙམ་ཡོད་པ། ཤེས་
ནས་སེམས་ཅན་ཐམས་ཅད་ལ་རང་རང་གི་སྐད་དུ་བདག་གིས་གང་ལ་འདུལ་གྱི་བློ་དང་
འཚམས་པའི་ཆོས་བསྟན་ཏོ་སྟེ་སྟོན་པར་གྱུར་ཅིག །གཉིས་པ་རྐྱེན་ཅན་བྱང་སེམས་མི་
བརྗེད་པར་སྨོན་པ་ནི། རང་རྒྱུད་ངང་ཚུལ་འཇམ་པའི་དེས་པ་བགྱིས་ཤིང་། བསམ་པ་དེ་དང་
ལ220ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་
།
མཐུན་པར་སྦྱོར་བ་སྦྱིན་སོགས་ཕ་རོལ་ཏུ་ཕྱིན་པ་རྣམས་ལ་སྐྱོ་བ་མེད་པ་ངང་གིས་འཇུག་པའི་
རབ་ཏུ་བརྩོན་པར་བྱས་ཏེ། རྐྱེན་དེ་དག་ལ་བརྟེན་ནས་སེམས་ཅན་ཐམས་ཅད་སངས་རྒྱས་
ལ་འགོད་པར་འདོད་པའི་བྱང་ཆུབ་ཀྱི་སེམས་ནི་དུས་ནམ་ཡང་། གནས་སྐབས་ཐམས་ཅད་
དུ་བརྗེད་པར་མ་གྱུར་ཅིག །
གཉིས་པ་འགལ་རྐྱེན་བྲལ་བར་སྨོན་པ་ནི། བྱང་ཆུབ་སེམས་མི་བརྗེད་པ་ལ་བར་དུ་
གཅོད་པའི་སྡིག་པ་མི་དགེ་བའི་ལས་གང་བར་བསགས་པ་རྣམས་ཐར་པ་དང་ཐམས་ཅད་
མཁྱེན་པ་ལ་སྒྲིབ་པར་གྱུར་པ་དག་གི་ཚོགས་སྔར་ཡོད་པ་དེ་དག་ས་བོན་དང་བཅས་པ་མ་
ལུས་པ་ཡོངས་སུ་བྱང་བར་ཤོག་ཅིག །ཕྱིན་ཆད་མི་དགེ་བའི་ལས་དང་ཆགས་སོགས་ཉོན་
མོངས་པ་དང་། དམ་ཆོས་སྒྲུབ་པ་ལ་བར་དུ་གཅོད་པའི་བདུད་ཀྱི་ལས་རྣམས་ལས། །གྲོལ་
ཞིང་སྟེ་དེ་རྣམས་ཀྱིས་མ་གོས་པར་རང་ཉིད་གང་དུ་སྐྱེ་བའི་འཇིག་རྟེན་གྱི་འགྲོ་བ་རྣམས་སུ་
ཡང་། དཔེ་ཇི་ལྟར་ན་པདྨོ་ཆུ་ལས་སྐྱེས་ཀྱང་། འདམ་དང་ཆུས་མི་ཆགས་ཤིང་མི་གོས་པ་
བཞིན་དུ་འཁོར་བར་སྐྱེས་ཀྱང་འཁོར་བའི་སྐྱོན་གྱིས་མ་གོས་པ་དང་། ཉི་ཟླ་ནམ་མཁར་
ཐོགས་པ་མེད་པར་རྒྱུ་བ་ན། མུན་པ་སེལ། སྨན་དང་ལོ་ཐོག་བསྐྱེད་པ་སོགས་གཞན་ལ་
ཕན་པ་མང་པོ་བྱེད་ཀྱང་། ལན་ལ་རེ་བ་དང༌། རློབས་སེམས་རྣམ་རྟོག་གང་ཡང་མེད་པ་
ལྟར་འཁོར་བར་སྐྱེ་བ་ན་སེམས་ཅན་ལ་ཕན་པ་མང་པོ་རྟག་ཏུ་སྒྲུབ་ཀྱང་། རློམས་སེམས་
དང༌། ལན་དང་རྣམ་སྨིན་ལ་རེ་བ་སོགས་རང་དོན་གྱི་ཆགས་པ་མེད་པ་ཁོ་ནར་སྤྱོད་པ་སྤྱད་
ནུས་པར་གྱུར་ཅིག །
གསུམ་པ་སྤྱོད་པའི་ངོ་བོ་གོང་འཕེལ་ལ་སྨོན་པ་ལ། སྤྱོད་པ་མཆོག་གི་བདགཉིད་ལ་
སྨོན་པ་དང་། དེ་དཔེའི་རྗེས་སུ་སློབ་པའི་ཚུལ་གྱིས་སྨོན་པ་གཉིས། དང་པོ་ལ་རྐྱེན་ལ་
བརྟེན་ནས་བྱང་ཆུབ་སེམས་དཔའི་སྤྱོད་པ་སྤེལ་བ། དེ་ལྟར་འཕེལ་ནས་ཚན་མེད་པའི་
ལ221ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཡུལ་ལ་འཇུག་པ། ཚད་མེད་པའི་སྤྱོད་པ་དེ་ཡང་མི་བརྗེ་བའི་སྟོབས་སུ་གྱུར་པ། སྟོབས་དེ་
ལྡན་གྱི་བྱེད་ལས་མཐར་ཕྱིན་པར་སྨོན་པ་དང་བཞི། དང་པོ་ལ། གཞན་རྐྱེན་ལ་ལྟོས་པ་
དང་། རང་རྒྱུད་ལ་བརྟེན་པའི་ཡོན་ཏན་ལ་སྨོན་པ་གཉིས། དང་པོ་ལ། ཡུལ་དམན་པ་ལ་
བརྟེན་ནས་སྤྱོད་པ་སྤྱོད་ཚུལ། མཉམ་པ་ལ་བརྟེན་ནས་སྤྱོད་པ་སྤྱོད་ཚུལ། མཆོག་ལ་བརྟེན་
ནས་སྤྱོད་པ་སྤྱོད་ཚུལ་གསུམ། དང་པོ་ནི། ཞིང་གི་རྒྱ་ཁྱོན་དང་ཕྱོགས་བཅུ་རྣམས་ཇི་ཙམ་
ཡོད་པར། དེ་ཐམས་ཅད་ཀྱི་འགྲོ་བ་དམ་པ་རྣམས་ངན་སོང་གིས་མཚོན་པའི་འཁོར་བའི་
སྡུག་བསྔལ་མ་ལུས་པ་རབ་ཏུ་ཞི་བར་བྱེད་ལ། སྤྱིར་མངོན་མཐོ་ལྷ་མིའི་ལུས་དང་ཕུན་
ཚོགས་ཀྱི་བདེ་བ་དག་ལ་འགྲོ་བ་ཀུན་འགོད་ཅིང་། །འགྲོ་བ་དེ་རྣམས་ཐམས་ཅད་ལ་ནི་
ངེས་ལེགས་ཐར་པའི་ཆོས་ཀྱིས་རྟག་ཏུ་ཕན་པར་སྤྱོད་ནུས་པར་ཤོག་ཅིག །ཁྱད་པར་རང་
ཉིད་སྨིན་པའི་ཕྱིར་དུ་བྱང་ཆུབ་ཀྱི་རྒྱུར་གྱུར་པའི་ཕྱིན་དྲུག་ཚོགས་གཉིས་ཀྱི་སྤྱོད་པ་ཐམས་
ཅད་ཡོངས་སུ་རྫོགས་པར་བྱེད་ཅིང་། །གཞན་སྨིན་པའི་ཕྱིར་སེམས་ཅན་དག་གི་ཁམས་
དང་མོས་པ་དང་། དབང་པོ་དང་། བག་ལ་ཉལ་རྣམས་ཤེས་པས་དེ་དག་གང་དང་གང་གིས་
འདུལ་བར་འགྱུར་བའི་སྤྱོད་པ་དང་མཐུན་པར་གཟུགས་སྣ་ཚོགས། སྤྱོད་པ་སྣ་ཚོགས་
བཤད་པ་སྣ་ཚོགས་པའི་ཐབས་ཀྱིས་འཇུག་སྟེ། ཞུགས་ནས་རང་གིས་རྟོགས་པའི་ཆོས་
བཟང་པོ་སྤྱོད་པ་དག་ནི་རབ་ཏུ་སྟོན་པར་བྱེད་ཅིང་། དེ་ཡང་དུས་རེ་ཞིག་ཙམ་མ་ཡིན་པར་
མ་འོངས་པའི་བསྐལ་པ་མཐའ་མེད་པའི་བར་དུ་གཞན་དོན་དུ་འཁོར་བ་ལ་སྐྱོ་བ་མེད་པས་
ཀུན་ཏུ་སྤྱོད་པར་གྱུར་ཅིག །
གཉིས་པ་མཉམ་པར་ལ་བརྟེན་ནས་སྤྱོད་པ་སྤྱོད་ཚུལ་ནི། བདག་གི་བྱང་ཆུབ་ཀྱི་
སྤྱོད་པ་དང་མཚུངས་པར་གང་གིས་སྤྱོད་པའི། །སྐལ་མཉམ་གྱི་གྲོགས་བྱང་ཆུབ་སེམས་
དཔའ་དེ་དག་དང་ནི་དུས་རྟག་ཏུ་འབྲལ་བ་མེད་པར་འགྲོགས་པར་ཤོག་ཅིག ། འགྲོགས་
222ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
ནས་ཀྱང་ལུས་དང་ངག་གི་སྤྱོད་པ་རྣམས་དང་ནི་སེམས་ཀྱིས་ཀྱང་རུང་། སྒོ་གསུམ་གྱི་སྤྱོད་
པ་དག་དང་སྨོན་ལམ་རྣམས་ཀྱང་གཅིག་ཏུ་སྤྱད་ཅིང་བསམ་སྦྱོར་མཐུན་པ་ཉིད་དུ་གྱུར་ཅིག །
གསུམ་པ་ཡུལ་མཆོག་བཤེས་གཉེན་ལ་བརྟེན་ནས་སྤྱོད་པ་སྤྱོད་ཚུལ་ནི། སྤྱིར་
བདག་ལ་ཐུགས་བརྩེ་བས་གནས་སྐབས་མཐར་ཐུག་ཐམས་ཅད་དུ་ཕན་འདོགས་པར་འདོད་
པའི་དགེ་བའི་བཤེས་ཀྱི་གྲོགས་པོ་གང་དག །ལམ་ལོག་དང་ལམ་དམན་ལས་སྐྱོབ་ཅིང་
ཐེག་པ་ཆེན་པོའི་ལམ་བཟང་པོ་སྤྱོད་པའི་ཆོས་ཀྱི་ལག་ལེན་རབ་ཏུ་སྟོན་པར་བྱེད་པ། དེ་
དག་དང་ཡང་བྱང་ཆུབ་མ་ཐོབ་ཀྱི་བར་གྱི་སྐྱེ་བ་ཐམས་ཅད་དུ་སྐད་ཅིག་ཙམ་ཡང་མི་འབྲེལ་
བར་དུས་རྟག་ཏུ་ཕྲད་པ་སྟེ་མཇལ་བར་ཤོག་ཅིག །མཇལ་ནས་ཀྱང་དགེ་བའི་བཤེས་
གཉེས་དེ་དག་བདག་གིས་དུས་ནམ་ཡང་ལན་གཅིག་གམ་སྐད་གཅིག་གཅིག་ཀྱང་ཡིད་མི་
དབྱུང་སྟེ་ཐུགས་མི་དགྱེས་པར་སྡོང་པོ་བཀོད་པའི་མདོ་ཡི་ཁྱེའུ་དཔལ་འབྱུང་གི་རྣམ་ཐར་
ལས། དགེ་བའི་བཤེས་གཉེན་བསྟེན་ཚུལ་འབྱུང་བ་ལྟར་བསམ་སྦྱོར་གཉིས་ཀྱིས་མཉེས་
པ་སྒྲུབ་པ་ལ་ནན་ཏན་བྱས་ཏེ་དུས་རྟག་ཏུ་ཐུགས་མཉེས་པས་རྗེས་སུ་འཛིན་པར་གྱུར་ཅིག །
དེར་མ་ཟད་དགེ་བའི་བཤེས་གཉེན་མཆོག་རྫོ་གས་པའི་སངས་རྒྱས་སྲས་བྱང་ཆུབ་
སེམས་དཔའི་ཚོགས་ཀྱིས་ཡོངས་སུ་བསྐོར་བ་མཐའ་ཡས་པའི་འགྲོ་བ་ཐམས་ཅད་སྐྱོབ་
པའི་མགོན་པོར་གྱུར་བ་རྣམས། །རྣམ་པར་དག་པའི་མིག་གི་སྤྱོད་ཡུལ་དུ་མངོན་སུམ་དུ་
གྱུར་ནས་དུས་རྟག་ཏུ་བདག་གིས་རྒྱལ་བ་སྲས་བཅས་དེ་དག་ལ་དད་པས་བལྟ་ཞིང་།
མཇལ་ནས་ཐུགས་མཉེས་པར་བྱ་བའི་ཕྱིར་ལན་གཅིག་ཙམ་མ་ཡིན་པར་དུས་དེ་ནས་
བཟུང་སྟེ་མ་འོངས་པ་བསྐལ་པ་ཀུན་ཏུ་མཆོད་པའི་རྒྱ་ཆེན་པོ་དང་དུས་ཡུན་རིང་པོ་དཀའ་
ཚེགས་ཆེན་པོས་མཆོད་པ་ལ་ཡང་ཡིད་མི་སྐྱོ་བར། དགའ་བ་དང་སྤྲོ་བ་ཆེན་པོས་རྒྱལ་བ་
སྲས་བཅས་དེ་དག་རེ་རེ་ལ་ཡང་མཆོད་པ་རྒྱ་ཆེ་ཞིང་རྒྱུན་མི་འཆད་པས་མཆོད་པར་བགྱི་
ལ223ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བར་ཤོག་ཅིག །ཐུགས་མཉེས་པའི་མཆོད་པ་ཀུན་གྱི་མཆོག་ཇི་ཙམ་མངོན་དུ་གྱུར་བའི་
རྒྱལ་བ་སངས་རྒྱས་རྣམས་ཀྱི་གསུང་ལུང་གི་དམ་པའི་ཆོས་གསུང་རབ་ཡན་ལག་བཅུ་
གཉིས་པོ་ཐམས་ཅད་མི་བརྗེད་པའི་གཟུངས་ཀྱི་སྒོ་ནས་འཛིན་པར་བྱེད་ཅིང་། སེམས་ཅན་
རྣམས་ལ་བྱང་ཆུབ་སྤྱོད་པའི་ལམ་ཀུན་ཏུ་སྒྲགས་པའི་སྒོ་ནས་སྣང་བར་བྱེད་པ། རྟོགས་
པའི་ཆོས་བཟང་པོ་སྤྱོད་པ་རང་གཞན་གྱི་རྒྱུད་ལ་བསྐྱེད་ཅིང་རྣམ་པར་སྤྱོད་པ་སྟེ་དག་པར་
བྱེད་པ་ཡང་། མ་འོངས་པའི་བསྐལ་པ་མཐའ་ཡས་པ་ཀུན་ཏུ་མི་སྐྱོ་བར་སྤྱད་པར་བགྱི་བར་
ཤོག་ཅིག །
གཉིས་པ་རང་རྒྱུད་ལ་བརྟེན་པའི་ཡོན་ཏན་གྱི་མཛོད་རྙེད་པར་སྨོན་པ་ནི། ཁམས་
གསུམ་གྱི་སྲིད་པ་ཐམས་ཅད་དུ་ཡང་ལས་ཀྱི་དབང་ངམ་སྨོན་ལམ་གྱི་སྟོབས་སྐྱེ་བ་གཅིག་
ནས་གཅིག་ཏུ་བརྒྱུད་དེ་འཁོར་བ་ན། སངས་རྒྱས་ཀྱི་རྒྱུ་སྦྱིན་སོགས་བསོད་ནམས་ཀྱི་
ཚོགས་དང་། རྟོག་པའི་སྤྲོས་པ་བྲལ་བའི་ཤེས་རབ་ཡེ་ཤེས་ཀྱི་ཚོགས་གཉིས་དག་ནི་མི་ཟད་
པ་གོང་ནས་གོང་དུ་འཕེལ་བ་བརྙེས་པ་དང་། བདག་གིས་སངས་རྒྱས་ཀྱི་ཆོས་རྫོགས་ཤིང་
སེམས་ཅན་སྒྲོལ་བའི་ཕྱིར་དུ་ཚེགས་ཆུང་ངུས་དོན་ཆེན་པོ་འགྲུབ་པ་དང་། རྒྱུ་ཆུང་ངུ་ལས་
འབྲས་བུ་ཆེན་པོ་འགྲུབ་པའི་ཐབས་ལ་མཁས་པ་དང་། ཆོས་རབ་ཏུ་རྣམ་པར་འབྱེད་པའི་
ཤེས་རབ་དང་སེམས་རྩེ་གཅིག་ཏུ་གནས་པའི་ཏིང་ངེ་འཛིན་དང་། ཉོན་མོངས་པའི་སྒྲིབ་པ་དང་
ཤེས་བྱའི་སྒྲིབ་པ་དང་། སྙོམས་མཇུག་གི་སྒྲིབ་པ་སོགས་ལས་རྣམ་པར་ཐར་པ་དང་། གཞན་
ཡང་ཡོན་ཏན་གྱི་ཁྱད་པར་ཀུན་གྱི་མི་ཟད་པའི་མཛོད་ཆེན་པོ་ཉིད་དུ་གྱུར་ཅིག །
གཉིས་པ་ཚད་མེད་པ་ལ་འཇུག་པ་ལ། སངས་རྒྱས་ཀྱི་སྐུ་མཐོང་བ་ཚད་མེད་པ་ལ་
འཇུག་པ། གསུང་ཐོས་པ་ཚད་མེད་པ་ལ་འཇུག་པ། སྤྱོད་ཡུལ་ཚད་མེད་པ་ལ་འཇུག་པ་
དང་གསུམ། དང་པོ་ནི། རྡུལ་ཕྲ་རབ་གཅིག་གི་སྟེང་ན་ཕྱོགས་བཅུའི་འཇིག་རྟེན་གྱི་ཁམས་
༤224



འ༥ཀར་དབྲང་།།
ང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་པ་ཁྱེར་ལ་་་བཟང་།
ཀྱི་རྡུལ་ཕྲ་རབ་
རབ་ཇི་སྙེད་པའི་གྲངས་དང་མཉམ་པའི་སངས་རྒྱས་ཀྱི་ཞིང་རྣམས་མཐོང་བ་
གྱུར་ཏེ། ཞིང་མང་པོ་དེར་གྲངས་བསམ་གྱིས་མི་ཁྱབས་པའི་སངས་རྒྱས་རྣམས། །སངས་
རྒྱས་ཀྱི་སྲས་བྱང་སེམས་རྣམས་ཀྱི་དབུས་ན་བཞུགས་པ་ལ། དེ་དག་དང་མཚུངས་པར་བྱ་
བའི་བྱང་ཆུབ་ཀྱི་སྤྱད་པ་སྤྱོད་ཅིང་སྐུ་ལ་བལྟ་བར་བགྱི་བ་དང་། རྡུལ་གཅིག་གི་སྟེང་ནས་
སངས་རྒྱས་ཀྱི་ཞིང་དང་སྐུ་མང་པོ་བཀོད་པ་དེ་ལྟར་དུ་ཤར་ལ་སོགས་པ་ཕྱོགས་བཅུ་མ་
ལུས་པ་ཐམས་ཅད་ཀྱི་ཕྱོགས་རྣམས་སུ་ཡང་། སྐྱ་རྩེ་ཙམ་གྱི་ཁྱོན་གྱི་ཡུལ་ལ་དུས་གསུམ་གྱི་
ཚད་ཇི་སྙེད་ཀྱི་སྟེ་དུས་གསུམ་དུ་བྱུང་བའི། སངས་རྒྱས་བགྲང་བར་མི་ནུས་པ་རྒྱ་མཚོ་ལྟར་
ཟད་མི་ཤེས་པ་རྣམས་རང་རང་གི་ཞིང་ཁམས་རྣམས་རྒྱ་མཚོ་ལྟ་བུ་མི་ཟད་པ་དང་། དེ་དག་
རེ་རེ་ཡང་དུས་བསྐལ་པ་རྒྱ་མཚོ་ལྟ་བུར་མི་ཟད་པའི་བར་དུ་བདག་ཀྱང་བྱང་ཆུབ་སེམས་
དཔའི་སྤྱད་པ་སྤྱོད་ཅིང་ཞལ་ལྟ་བ་ལ་རབ་ཏུ་འཇུག་པར་གྱུར་ཅིག །བསམ་གྱིས་མི་ཁྱབ་
པའི་དོན་འདི་ལྟ་བུ་ནི་རྣམ་པར་དག་པའི་སྤྱོད་པ་སྦྱངས་ཤིང་། ཡེ་ཤེས་དང་ལྡན་པའི་ཐེག་
པ་ཆེན་པོའི་འཕགས་པ་རྣམས་ཀྱིས་ཐུགས་སུ་ཆུད་ཅིང་མངོན་དུ་མཛད་ནུས་ཏེ། དེ་དག་
གིས་དོན་དམ་པར་ཆོས་གང་ཡང་མི་དམིགས་ཤིང་། ཀུན་རྫོབས་ཀྱི་སྣང་བ་ཐམས་ཅད་
རྟོག་པའི་དབང་གིས་བཞག་པ་སྒྱུར་མ་ལྟ་བུར་གཟིགས་པས་སོ། །
དེ་ལས་གཞན་ཐ་མལ་པ་དག་གིས་ནི་དེ་འདྲ་མངོན་དུ་མཐོང་བ་ལྟ་ཅི། དེ་དག་གི་
དོན་ཁོང་དུ་ཆུད་ཅིང་ཡིད་ཆེས་པ་ཡང་དཀའ་འོ། །དེ་ཡང་མདོ་ལས། སྒྲ་གཅིག་ཁྱོན་ལ་
སངས་རྒྱས་མང་པོ་ནི། །གངྒཱའི་ཀླུང་གི་བྱེ་མ་ཇི་ཡོད་སྙེད། །རྒྱལ་བ་དེ་དག་ཞིང་ཡང་དེ་
སྙེད་དེ། །དེ་དག་མཚན་ཉིད་མི་གཅིག་སྐལ་མི་མཉམ། །ཞེས་སོགས་དང་། གང་གིས་རྣམ་
དག་སྤྱོད་པ་མ་སྦྱངས་པ། །ཡེ་ཤེས་བྲལ་བ་དག་གིས་དེ་མི་མཐོང་། །ཞེས་གསུངས་པ་ལྟར་
རོ། །གལ་ཏེ་སོ་སོ་སྐྱེ་བོའི་དུས་ན་ཡང་དེའི་དོན་ལ་ཡིད་ཆེས་པ་ནི་གཞུང་འདིར་ཡིད་ཀྱི་



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཕྱག་ཏུ་གསུངས་ཤིང་། བསོད་ནམས་རྒྱ་ཆེན་པོ་དང་ལྡན་ཞིང་། ཐེག་པ་ཆེན་པོའི་དགོངས་
དོན་ལ་བློ་གྲོས་ཕྱིན་ཅི་མ་ལོག་པ་ཡིན་པར་ཤེས་པར་བྱའོ། །
གཉིས་པ་གསུང་ཚད་མེད་ཉན་པ་ལ་འཇུག་པ་ནི། དེ་བཞིན་གཤེགས་པ་གཅིག་
གིས་གསུང་གཅིག་ཁོ་ན་བཀའ་སྩལ་ན། དེ་ཡང་ཡན་ལག་རྒྱ་མཚོ་སྟེ། གསུང་གི་རང་
བཞིན་ཆ་ཚང་བ་དང་རིགས་མི་འདྲ་བ་རྒྱ་མཚོ་ལྟར་མཐའ་ཡས་པའི་སྒྲ་སྐད་ཀྱིས་དོན་དང་།
ཚིག་དང་། སྐད་དང་། དབྱངས་མཐའ་ཡས་པ་སྟོན་པ་ཉིད་ཀྱི་སྣང་བར་འགྱུར་ཏེ། ཇི་སྐད་དུ།
མོས་པ་སྣ་ཚོགས་ཅན་གྱི་ནི། །འཁོར་མང་རྣམས་ནི་གནས་པ་ལ། །གསུང་གཅིག་བཀའ་
ནི་སྩལ་བ་ན། །གསུངས་རྣམས་དུ་མ་གོ་འགྱུར་ཞིང་། །ང་ཡི་ཆེད་དུ་ཡིན་ནོ་ཞེས། ། སྐྱེ་བོ་
ཀུན་གྱིས་རྟོགས་འགྱུར་གང་
། །འདི་ལས་རྨད་བྱུང་ཆེ་ཅི་ཡོད། །འདི་ལས་ཆེས་མཚར་ཅི་
ཞིག་ཡོད། །ཅེས་གསུངས་པ་ལྟར་རོ། །དེས་ན་དེ་ཉིད་རྒྱལ་བ་ཀུན་གྱི་གསུང་དབྱངས་ཀྱི་
ཡན་ལག་སྐྱོན་ཐམས་ཅད་བྲལ་བས་རྣམ་པར་དག་པ་དང་ངོ་བོ་གཅིག་ཏུ་ཡང་གནས་ལ།
འགྲོ་བ་གང་ཞིག་ཆོས་གང་དང་གང་ཉན་འདོད་པ་དང་། དེ་དང་དེས་འདུལ་བར་འགྱུར་བ་
ཀུན་གྱི་ རང་རང་གི་བསམ་པ་ཇི་ལྟ་བ་བཞིན་དུ་གསུང་དབྱངས་དེ་གོ་ཞིང་ཐེ་ཚོམ་གཅོད་
པར་མཛད་པ་སྟེ་སངས་རྒྱས་གཅིག་གི་གསུང་གཅིག་ལ་ཁྱད་ཆོས་དེ་འདྲ་ཚང་བ་བཞིན་དུ་
སངས་རྒྱས་ཐམས་ཅད་ཀྱི་གསུང་ཡང་དེ་དང་འདྲ་བས། དེ་ལྟ་བུའི་སངས་རྒྱས་ཀྱི་གསུང་
ཐམས་ཅད་ལ་བདག་གིས་དུས་རྟག་ཏུ་ཉན་པ་ལ་འཇུག་ཅིང་ཐོས་པར་བགྱི་བར་ཤོག་ཅིག
།དེ་ལྟར་ཚིག་ཐོས་པ་དང་མི་བརྗེད་པར་འཛིན་པ་ལ་འཇུག་པ་ཙམ་དུ་མ་ཟད། དུས་གསུམ་
དུ་བྱོན་ཞིང་གཤེགས་པར་མཛད་པའི་རྒྱལ་བ་ཐམས་ཅད་དག་གིས། སེམས་ཅན་རྣམས་
ལ་ཕན་པའི་ཆེད་དུ་ཆོས་ཀྱི་འཁོར་ལོའི་ཚུལ་རྣམས་སེམས་ཅན་གྱི་མོས་པ་ཐ་དད་པ་བཞིན་
དུ་ཆོས་འཕྲུལ་རྣམ་པ་གསུམ་ལ་སོགས་པ་ཐབས་གང་གིས་འདུལ་ནམ་འགྱུར་བ་ལྟར་རབ་
ལ226



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
ཏུ་བསྐོར་བ་ཡི། །སངས་རྒྱས་དེ་དག་གི་ཡང་གསུང་ཆོས་ཀྱི་སྒྲ་དབྱངས་མི་ཟད་པའི་དོན་
ལ། །རང་གི་བློ་ཡི་སྟོབས་ཀྱིས་ལེགས་པར་རྟོགས་པར་བདག་ཀྱང་རབ་ཏུ་འཇུག་པར་གྱུར་
ཅིག །
གསུམ་པ་སྤྱོད་ཡུལ་ཚད་མེད་པ་ལ་འཇུག་པ་ལ་རང་ཉིད་སངས་རྒྱས་ཀྱི་སྤྱོད་ཡུལ་
ལ་འཇུག་པ་དང་། གཞན་དོན་དུ་ཞིང་བཀོད་པ་སོགས་སྟོན་པ་གཉིས། དང་པོ་ལ་ཇི་ཙམ་
འཇུག་པའི་ཚད་དང་། ཇི་ལྟར་འཇུག་པའི་ཚུལ་གཉིས། དང་པོ་ནི། མ་འོངས་པའི་བསྐལ་
པ་མང་པོ་ཐམས་ཅད་དུ། མཁའ་མཉམ་གྱི་འཇིག་རྟེན་རྣམས་སུ་འབྱུང་བར་འགྱུར་བའི་ཇི་
སྙེད་པའི་ཆོས་ཐམས་ཅད་ལ་ཡེ་ཤེས་འཇུག་སྟེ་མངོན་ཤེས་ཀྱིས་ཤེས་པར་འགྱུར་བ་ཡང་། །
དེ་བཞིན་གཤེགས་པ་རྣམས་ཀྱིས་མཁྱེན་པ་དེ་བཞིན་དུ། ཡེ་ཤེས་ཀྱི་སྐད་ཅིག་མ་གཅིག་
གིས་བདག་ཉིད་ཀྱང་དངོས་པོ་ཐམས་ཅད་ཅིག་ཅར་ཤེས་པར་འཇུག་པར་བགྱི་ཞིང་། མ་
འོངས་པའི་བསྐལ་པ་གཅིག་པུར་མ་ཟད་གང་ཡང་བསྐལ་པ་དུས་གསུམ་གྱི་ཚད་དེ་དག་
ཐམས་ཅད་ལ། ཡེ་ཤེས་སྐད་ཅིག་མ་གཅིག་གི་ཆ་ཤས་ཀྱིས་ནི་ཞུགས་པར་བྱས་ནས། བྱང་
ཆུབ་ཀྱི་སྤྱད་པ་སྤྱོད་པར་གྱུར་ཅིག །གཉིས་པ་ཇི་ལྟར་འཇུག་པའི་ཚུལ་ནི། དུས་གསུམ་དུ་
སེམས་ཅན་གྱི་དོན་ལ་བྱོན་ཞིང་གཤེགས་པ་རྒྱལ་བ་མི་ཡི་སེངྒེ་གང་ཡིན་པ། དེ་དག་
ཐམས་ཅད་ལུས་པ་མེད་པར་སྐད་ཅིག་གཅིག་ལ་དུས་གཅིག་ཏུ་བདག་གིས་མངོན་སུམ་དུ་
བལྟ་ཞིང་། རྟག་ཏུ་སངས་རྒྱས་དེ་དག་གི་ནི་ཏིང་ངེ་འཛིན་དང་བྱིན་རླབས་དང་རྫུ་འཕྲུལ་
རྣམ་པར་རོལ་བའི་མཛད་པའི་སྒོ་བསམ་གྱི་མི་ཁྱབ་པའི་སྤྱོད་ཡུལ་ལ། །གང་ལ་མཉམ་
པར་བཞག་ན་ཆོས་ཐམས་ཅད་སྒྱུ་མ་ལྟར་སྣང་བར་གྱུར་པའི་ཏིང་ངེ་འཛིན་ཟབ་མོའི་རྣམ་
པར་ཐར་པའི་སྟོབས་ཀྱིས་འཇུག་པར་གྱུར་ཅིག །
ས་པ་གཞན་དོན་དུ་ཞིང་བཀོད་པ་སོགས་སྟོན་པ་ལ། ཞིང་བཀོད་པས་གཞན་
ལ227



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལ་ཕན་གདགས་པ་དང་། གཞན་ཕྱིར་སངས་རྒྱས་ཀྱི་དྲུང་དུ་འགྲོ་བ་གཉིས། དང་པོ་ནི།
གང་ཡང་དུས་གསུམ་པོ་དག་གི་སངས་རྒྱས་ཀྱི་ཞིང་ཁམས་ཀྱི་བཀོད་པ། དེ་དག་ཐམས་
ཅད་རྫུ་འཕྲུལ་གྱི་སྟོབས་ཀྱིས་རྡུལ་ཕྲ་རབ་གཅིག་གི་སྟེང་དུ་མངོན་པར་བསྒྲུབ་པར་བྱེད་
ཅིང་
། རྡུལ་གཅིག་གིས་སྟེང་ལ་བསྒྲུབས་པ་དེ་ལྟར་མ་ལུས་པའི་ཕྱོགས་རྣམས་ཐམས་ཅད་
དུ། །རྡུལ་མཐའ་དག་ལ་རྒྱལ་བ་དག་གི་ཞིང་ཁམས་ཡིད་དུ་འོང་ཞིང་རྒྱན་ཐམས་ཅད་ཀྱིས་
བརྒྱན་པ་རྣམས་སྐད་ཅིག་གིས་བཀོད་ཅིང་སྟོན་པ་ལ་འཇུག་པར་གྱུར་ཅིག །
དེ་ཡང་
། གཉིས་ཆོས་ཀྱི་མཚན་མ་དང་བྲལ་བའི་དེ་ཁོ་ན་ཉིད་དུ་གནས་གྱུར་པ་ཐོབ་
པ་རྣམས་ལ་ནི། རྡུལ་དང་རི་རབ་དང་། སྐད་ཅིག་དང་བསྐལ་པའི་ཆ་མཉམ་པར་གྱུར་
པས། དུས་སྐད་ཅིག་ལ་དུས་གསུམ་གྱི་མཛད་པ་སྟོན་པ་དང་། རྡུལ་ཕྲ་རབ་གཅིག་གི་ནང་
དུ། ཕྱོགས་བཅུའི་འཇིག་རྟེན་གྱི་བཀོད་པ་སྟོན་པ་ལ་མི་ནུས་པ་གང་ཡང་མེད་དེ། སྣང་བ་
འདི་རྟོག་པས་བཏགས་པ་ཙམ་ལས་དངོས་པོར་མ་གྲུབ་པས་སྒྱུ་མ་ལྟར་གང་འདོད་དུ་
བསྒྱུར་རུང་བས་སོ། །གཉིས་པ་གཞན་ཕྱིར་སངས་རྒྱས་ཀྱི་དྲུང་དུ་འགྲོ་བ་ནི། གང་ཡང་མ་
བྱོན་པའི་སངས་རྒྱས་འཇིག་རྟེན་སྣང་བར་བྱེད་པའི་སྒྲོན་མ་རྣམས། །བྱང་ཆུབ་ཏུ་རིམ་པར་
ཏེ་རིམ་གྱིས་འཚང་རྒྱ་བ་དང་། ཆོས་ཀྱི་འཁོར་ལོ་བསྐོར་བ་དང་། གདུལ་བྱའི་ངོར་མྱ་ངན་
ལས་འདས་པ་སྡུག་བསྔལ་རེབ་ཏུ་ཞི་བའི་མཐའ་སྟོན་པར་མཛད་པའི། མགོན་པོ་རྫོགས་
པའི་སངས་རྒྱས་དེ་དག་ཀུན་གྱི་དྲུང་དུ་བདག་རྫུ་འཕྲུལ་གྱི་སྟོབས་ཀྱིས་དུས་གཅིག་ཏུ་མཆི་
བ་སྟེ་འགྲོ་ཞིང་། མཆོད་པ་འབུལ་བ་དང་། ཆོས་འཁོར་བསྐོར་བར་བསྐུལ་བ་དང་། མྱ་ངན་
ལས་འདའ་བར་གསོལ་བ་འདེབས་པ་ལ་སོགས་པ་བགྱིའོ། །འདིར་སངས་རྒྱས་ཀྱི་མཛད་
པ་གསུམ་སྨོས་པ་ནི་མཚོན་པ་ཙམ་སྟེ། མཛད་པ་བཅུ་གཉིས་སོགས་ཀྱི་གནས་སྐབས་
ཐམས་ཅད་དུ་དེར་ཕྱིན་ནས་མཆོད་པ་དང་། བསྟོད་པ་དང་། ཆོས་ཀྱི་དོན་འདྲི་བ་སོགས
ལ228



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
སེམས་ཅན་གྱི་དོན་དུ་སངས་རྒྱས་ཀྱི་ཕྲིན་ལས་ཆེས་ཆེར་སྤེལ་བར་ཤོག་ཅིག །
གསུམ་པ་ཚད་མེད་པའི་སྐྱོད་པ་དེ་ཡང་མི་བརྫི་བའི་སྟོབས་སུ་སྨོན་པ་ལ། སྟོབས་
དངོས་དང་། སྟོབས་དེ་ཡི་བྱེད་ལས་གཉིས། དང་པོ་ནི། སངས་རྒྱས་མཆོད་པ་དང་།
སེམས་ཅན་ལ་ཆོས་སྟོན་པ་དང་
། མཐའ་མེད་པའི་ཞིང་ཁམས་རྣམས་ཀྱང་སྐད་ཅིག་གིས་
འགྲོད་པ་དང་། ཞིང་ཐ་དད་པར་ཡང་ཅིག་ཅར་དུ་ཐོགས་མེད་བགྲོད་པས་ཀུན་ཏུ་མྱུར་བའི་
རྫུ་འཕྲུལ་གྱི་སྟོབས་རྣམས་དང་། །ཀུན་ནས་སྒོ་ཞེས་བྱ་བ་སྒོ་ཀུན་དང་ལྡན་པའི་དོན་ཏེ་
ཐབས་ཚུལ་གྱི་རིམ་པ་མཐའ་ཡས་པ་ཡི་སྒོ་ནས་སེམས་ཅན་ཐམས་ཅད་ཀྱི་དོན་སྤྱོད་པ་དང་
ལྡན་པའི་སེམས་བསྐྱེད་ནི་བླ་མེད་བྱང་ཆུབ་ལ་བགྲོད་པའི་བཞོན་པ་དང་འདྲ་བས་ཐེག་
པའི་སྟོབས་རྣམས་དང་། །ཕ་རོལ་ཕྱིན་པ་དྲུག་བསྡུ་བའི་དངོས་པོ་བཞི་ལ་སོགས་པ་དང་
ཀུན་ཏུ་འགྲོགས་པའི་སྙོམས་འཇུག །ཟད་པར་ཟིལ་གནོན་མངོན་ཤེས་སོགས་ཡོན་ཏན་སྣ་
ཚོགས་པ་སྤྱོད་པའི་སྟོབས་རྣམས་དང་། །ཀུན་ཏུ་སེམས་ཅན་ལ་ཉེ་རིང་མེད་པར་ཁྱབ་པའི་
བྱམས་པ་ལ་སོགས་ཚད་མེད་བཞི་པོ་དག་གི་སྟོབས་དང་། ཐོག་མཐའ་བར་གསུམ་ཀུན་
ནས་རབ་ཏུ་དགེ་བའི་བསོད་ནམས་ཀྱི་སྟོབས་དག་དང་། །དུས་གསུམ་གྱི་ཤེས་བྱ་ཐམས་
ཅད་ལ་ཆགས་ཤིང་ཐོགས་པ་མེད་པར་གྱུར་པའི་མཁྱེན་པ་ཡེ་ཤེས་ཀྱི་སྟོབས་དང་། །གནས་
ལུགས་རྟོགས་པ་ཤེས་རབ་ཀྱི་སྟོབས་དང་། གཞན་དོན་སྒྲུབ་པའི་ཐབས་མཁས་ཀྱི་སྟོབས་
དང་། མངོན་ཤེས་དང་རྣམ་འཕྲུལ་སོགས་ཡོན་ཏན་སྐྱེད་པའི་རྒྱུ་དམིགས་པ་ལ་རྩེ་གཅིག་
པའི་ཏིང་ངེ་འཛིན་ཏེ་སྒྲུབ་བྱེད་ཀྱི་སྟོབས་དེ་དག་གིས་རང་རང་གི་མི་མཐུན་ཕྱོགས་ཟིལ་
གྱིས་གནོན་པར་ཤོག་ཅིག །
གཉིས་པ་སྟོབས་དེ་ཡི་བྱེད་ལས་ནི། རྫུ་འཕྲུལ་ནས་ཏིང་ངེ་འཛིན་གྱི་བར་གྱི་སྟོབས་
དེ་དག་གིས། བསྒྲུབ་བྱ་བླ་ན་མེད་པའི་བྱང་ཆུབ་ཀྱི་སྟོབས་རྣམས་ཡང་དག་པར་མྱུར་བ་
229ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཉིད་དུ་སྒྲུབ་པར་བྱེད་པ་དང་། འབྲས་བུ་ཡིད་དུ་མི་འོང་བ་སྐྱེད་པའི་མི་དགེ་བའི་ལས་ཀྱི་
སྟོབས་རྣམས་ནི་ཡོངས་སུ་དག་པར་བྱེད་ཅིང་། །ལུས་དང་སེམས་རབ་ཏུ་མ་ཞི་ཞིང་གནོད་
པར་བྱེད་པའི་འདོད་ཆགས་ཞེས་སྡང་སོགས་ཉོན་མོངས་པ་བག་ཆགས་དང་བཅས་པའི་
སྟོབས་རྣམས་ཀུན་ཏུ་འཇོམས་པར་བྱེད། །བྱང་ཆུབ་ལ་བར་དུ་གཅོད་པའི་བདུད་ཀྱི་སྟོབས་
རྣམས་རྩ་བ་ནས་བཅོམ་པས་སྟོབས་མེད་པར་རབ་ཏུ་བྱེད་ཅིང་། །དེ་ལྟར་ལས་ཉོན་བདུད་
ཀྱི་སྟོབས་གསུམ་ཞི་བར་བྱས་པས་སྤང་བྱ་སྤོང་ཞིང་རྟོགས་བྱ་རྟོགས་པ་གོང་དུ་འཕེལ་བའི་
བཟང་པོ་སྤྱོད་པའི་སྟོབས་ནི་ཡོངས་སུ་རྫོགས་པར་བགྱི་བར་གྱུར་ཅིག །
བཞི་པ་སྟོབས་དེ་ལྡན་གྱི་བྱེད་ལས་མཐར་ཕྱིན་པར་སྨོན་པ་ནི། མ་དག་པའི་ཞིང་
རྣམས་རྒྱ་མཚོ་ལྟ་བུ་ཐམས་ཅད་ཀྱང་བདེ་བ་ཅན་གྱི་ཞིང་བཞིན་དུ་ངམ་གྲོག་དང་ཚེར་མ་ལ་
སོགས་པ་མེད་ཅིང་། རིན་ཆེན་ས་གཞི་ལྗོན་པ་ལ་སོགས་བརྒྱན་ཐམས་ཅད་ཀྱིས་བརྒྱན་
པའི་ཞིང་ཁམས་རྣམ་པར་དག་པར་བྱེད་ཅིང་། །ཞིང་དེ་དག་ན་འཁོད་པའི་སེམས་ཅན་རྒྱ་
མཚོ་དག་ནི་སྡུག་བསྔལ་དང་སྒྲིབ་པ་ལས་རྣམ་པར་དགྲོལ་བར་བྱེད་པ་དང་། ལུང་རྟོགས་
ཀྱི་ཆོས་རྣམས་རྒྱ་མཚོ་ནི་ཤེས་རབ་ཀྱི་མིག་དྲི་མ་མེད་པས་རབ་ཏུ་མཐོང་བར་བྱེད་ཅིང་།
ཆོས་ཐམས་ཅད་མངོན་སུམ་དུ་མཐོང་བའི་ཡེ་ཤེས་རྒྱ་མཚོ་ནི་སྐད་ཅིག་ཙམ་ལ་རབ་ཏུ་
རྟོགས་པ་སྟེ་ཐོབ་པར་བྱེད་ལ། བདག་གཞན་ལ་ཕན་པའི་རྒྱལ་སྲས་སྤྱོད་པ་རྒྱ་མཚོ་རྣམས་ནི།
བསམ་པ་དྲི་མ་ཅན་ལ་སོགས་པའི་སྐྱོན་རྣམས་ལེགས་པར་སྦྱོང་པའི་སྒོ་ནས་རྣམ་པར་དག་
པར་བྱེད་ཅིང་། གཞན་དོན་དང་བྱང་ཆུབ་དོན་དུ་གཉེར་བའི་སྨོན་ལམ་རྒྱ་མཚོ་གྲངས་མེད་
པ་རྣམས་ནི་འབྲས་བུ་འགྲུབ་པར་ཡོངས་སུ་རྫོགས་པར་བྱེད་པ་དང་། ཕྱོགས་བཅུའི་སངས་
རྒྱས་རྒྱ་མཚོ་རྣམས་ནི་མཆོད་པ་ཀུན་གྱིས་རབ་ཏུ་མཆོད་པར་བྱེད་ཅིང་། དེ་ལྟར་ཞིང་དག་
པར་བྱེད་པ་ནས་སངས་རྒྱས་མཆོད་པའི་བར་གྱི་ལས་བདུན་པོ་དེ་རྣམས་བསྒྲུབ་པ་ལ་བསྐལ་
230ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
པ་རྒྱ་མཚོ་ལྟར་མཐའ་མེད་པའི་མང་པོར་མི་སྐྱོ་ཞིང་རང་
ང་རབ་ཏུ་དགའ་བའི་བསམ་པས་སྤྱད་པར་
བགྱི་བར་གྱུར་ཅིག །རྒྱ་མཚོ་ཞེས་པ་ནི་མང་བའི་དོན་ཡིན། དེ་ལྟར་རྒྱ་མཚོ་ཞེས་པ་ནི་མང་
བའི་དོན་ཡིན། དེ་ལྟར་རྒྱ་མཚོ་ལྟ་བུ་བརྒྱད་ཀྱི་དང་པོ་གཉིས་ནི་ཞིང་སྦྱོང་དང་། སེམས་
ཅན་སྨིན་བྱེད་ཡིན་ལ། ལྷག་མ་ལྔ་ནི་སྨོན་ལམ་དང་ཚོགས་རྫོགས་པའི་ཐབས་ཅད་ཐ་མ་ནི་
རྫོགས་སྨིན་སྦྱོང་གསུམ་དེ་ཇི་ཙམ་དུ་སྤྱོད་པའི་དུས་བསྟན་པ་ཡིན་གསུངས། འདིར་ཀླུ་
སྒྲུབ་དང་ཕྱོགས་གླང་གི་འགྲེལ་པར་དེ་ལ་བྱང་ཆུབ་ཀྱི་སྤྱོད་པ་ནི་སངས་རྒྱས་ཀྱི་ཆོས་
རྣམས་བསྒྲུབ་པ་སྟེ་ཡེ་ཤེས་ཀྱི་ཚོགས་སོ། །
བཟང་པོ་སྤྱོད་པ་ནི་འགྲོ་བ་ཐམས་ཅད་ལ་ཕན་པ་དང་བདེ་བར་བྱེད་པ་སྟེ་བསོད་
ནམས་ཀྱི་ཚོགས་སོ། །ཞེས་འབྱུང་། གཉིས་པ་དེ་དཔེའི་རྗེས་སུ་སློབ་པའི་ཚུལ་གྱིས་སྨོན་
པ་ལ། འཇིག་རྟེན་ལས་འདས་པའི་དཔེ་དང་། འཇིག་རྟེན་ལ་བརྟེན་པའི་དཔེ་གཉིས། དང༌
པོ་ནི། གང་ཡང་དུས་གསུམ་དུ་བྱོན་གཤེགས་མཛད་པའི་རྒྱལ་བ་ཇི་སྙེད་པ་ཡི། །བྱང་ཆུབ་
ཀྱི་གནས་སྐབས་སུ་སྤྱོད་པའི་སྨོན་ལམ་གྱི་བྱེ་བྲག་མཐའ་ཡས་པ་བཏབ་པ་མཛད་པ་
རྣམས། །བཟང་པོ་སྤྱོད་པ་སྤྱད་པས་བླ་ན་མེད་པའི་བྱང་ཆུབ་ཏུ་སངས་རྒྱས་པར་གྱུར་ནས། །
དེ་ལྟ་བུའི་སྨོན་ལམ་དེ་ཀུན་བདག་གིས་མ་ལུས་རྫོགས་པར་བགྱི་ཞིང་བསྒྲུབ་པར་ཤོག་
ཅེས་སངས་རྒྱས་ཀྱི་རྗེས་སུ་སློབ་པར་སྨོན་པ་དང་། རྒྱལ་བ་ཀུན་གྱི་སྲས་ཀྱི་གཙོ་བོར་གྱུར་
པའི་ཐུ་བོ་པ། །བྱང་ཆུབ་སེམས་དཔའ་གང་གི་མིང་ནི་སངས་རྒྱས་ཐམས་ཅད་ཀྱིས་ཀུན་ཏུ་
བཟང་པོ་ཞེས་བྱ་བར་བསྒྲགས་པ། ཐབས་ལ་མཁས་པའི་མཆོག་ཏུ་གྱུར་པ་དེ་དང་
མཚུངས་པར་བྱང་ཆུབ་ཀྱི་སྤྱོད་པ་ལ་སྤྱད་པའི་ཕྱིར། །བདག་གིས་དགེ་བ་ཅི་ཡོད་པ་འདི་
དག་ཐམས་ཅད་དེའི་རྗེས་སུ་རབ་ཏུ་བསྔོའོ། །དེས་ཚུལ་ཇི་ལྟར་བསྔོས་ནས་སེམས་ཅན་
གང་ལ་གང་འདུལ་མཐའ་ཡས་པར་སྟོན་པའི་ལུས་རྣམ་པར་དག་པ་དང་། དབྱངས་གཅིག་
231ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གིས་འགྲོ་བ་ཀུན་གྱི་སྐད་དང་མཐུན་པར་སྟོན་ནུས་པའི་ངག་རྣམ་པར་དག་པ་དང་། དེ་
གཉིས་སུ་མ་ཟད་པར་མི་རྟོག་བཞིན་དུ་མའདྲེས་པར་ཤེས་པ་དང་། སྐད་ཅིག་ལ་ཏིང་ངེ་
འཛིན་དུ་མ་མངོན་དུ་བྱེད་ནུས་པའི་ཡིད་ཀྱང་རྣམ་པར་དག་པར་གྱུར་ཅིང་། །མི་མཐུན་ཕྱོགས་
ཀྱི་དྲི་མས་མི་བརྫི་བའི་ཕར་ཕྱིན་དྲུག་གི་སྤྱོད་པ་རྣམ་པར་དག་པ་དང་། ཞིང་མ་དག་པ་རྣམས་
ཀྱང་རིན་པོ་ཆེའི་ས་གཞི་ལ་སོགས་པའི་རང་བཞིན་ཡོངས་སུ་དག་པར་གྱུར་པ་སྟེ། དག་པ་
རྣམ་པ་ལྔ་པོ་དེ་ཐོབ་པའི་ཕྱིར་དུ་བསྔོ་བ་བཟང་པོ་མཐའ་དང་བྲལ་བ་བཏབ་པའི་མཁས་པ་
ཀུན་ཏུ་བཟང་པོ་ཅི་འདྲ་བ། །དེ་འདྲར་བདག་ཀྱང་ཀུན་ཏུ་བཟང་པོ་དེའི་རྗེས་སུ་སློབ་ཅིང་
དེ་དང་མཚུངས་པར་སྤྱོད་པ་རྣམ་པར་དག་པར་ཤོག་ཅིག །སྨོན་ལམ་འདི་ཀུན་ཏུ་བཟང་པོ་
ཉིད་ཀྱི་གསུངས་པ་ཡིན་པས་རང་ཉིད་ཀྱིས་རང་དང་མཚུངས་པར་སྤྱོད་པར་བྱ་བའི་ཕྱིར་སྨོན་
ལམ་འདེབས་པ་མི་རིགས་སྙམ་ན། སྐྱོན་མེད་དེ། ཀུན་ཏུ་བཟང་པོས་བདག་ཉིད་ཀྱི་ཆེ་བའི་
ཚུལ་བརྗོད་ནས་གཞོན་ནུ་ནོར་བཟང་དང་། དེས་མཚོན་པའི་སྨོན་ལམ་འདི་འདེབས་པ་པོ་
རྣམས་ལ་ཁྱེད་ཅག་གིས་རང་རང་གི་དགེ་རྩ་རྣམས་ཁོ་བོ་དང་མཚུངས་པར་སྤྱད་པའི་ཕྱིར་
བསྔོ་བ་གྱིས་ཤིག་ཅེས་གདམས་པའོ། །དེ་བཞིན་དུ་ཐོག་མཐའ་བར་གསུམ་ཀུན་ནས་དགེ་
བའི་ཆོས་བཟང་པོ་སྤྱོད་པ་སྤྱད་པའི་ཕྱིར་དུ། ཤེས་རབ་མཆོག་ཏུ་གྱུར་པ་བྱང་ཆུབ་སེམས་
དཔའ་འཇམ་དཔལ་སྔོན་གྱི་ཚེ་འཁོར་ལོས་བསྒྱུར་པའི་རྒྱལ་པོ་ནམ་མཁའ་ཞེས་པར་གྱུར་
པའི་ཚེ་དེས་ནི་འཁོར་བའི་མཐའ་ཇི་ཙམ་པ་དེ་སྲིད་དུ་སེམས་ཅན་ལ་ཕན་པར་སྤྱོད་པར་
བྱའོ་ཞེས་སྨོན་ལམ་རྒྱ་ཆེན་པོ་བཏབ་པ་དེ་བཞིན་དུ་སྤྱད་པར་བགྱི་སྟེ་སྤྱོད་པར་ཤོག །དེ་
ཡང་བར་མ་དེར་མི་ལྡོག་པར་མ་འོངས་མཐའ་མེད་པའི་བསྐལ་པ་ཀུན་ཏུ་སེམས་ཞུམ་པ་
དང་མི་སྐྱོ་བར། བརྩོན་འགྲུས་ཆེན་པོས་སྨོན་ལམ་དེ་ཡི་བྱ་བ་སྟེ་སྤྱོད་པ་ཐམས་ཅད་གཅིག་
ཀྱང་མ་ལུས་པ་བདག་གིས་རྫོགས་པར་བགྱི་ཞིང་མཐར་ཕྱིན་པར་ཤོག་ཅིག །བདག་གིས་
232



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
བྱང་ཆུབ་ཀྱི་ཕྱིར་སྤྱོད་པའི་སྤྱོད་པ་དག་གི་མཐའ་ནི་དཔེ་དང་གྲངས་དང་དུས་སོགས་ཀྱི་སྒོ་
ནས་འདི་ཙམ་མོ་ཞེས་ཚད་གཟུང་དུ་ཡོད་པར་མ་གྱུར་ཅིག ། གཟུངས་དང་སྤོབས་པ་ལ་
སོགས་པའི་ཡོན་ཏན་གྱི་ཚོགས་རྣམས་ཀྱང་ཚད་གཟུང་དུ་མེད་པར་ཤོག །དེ་ལྟར་སྤྱོད་པ་
དང་ཡོན་ཏན་ཚད་གཟུང་དུ་མེད་པ་ལ་གནས་པར་བྱས་ནས་ཀྱང་། །སངས་རྒྱས་དང་བྱང་
ཆུབ་སེམས་དཔའ་དེ་དག་གི་སྐུ་གསུང་ཐུགས་ཀྱི་རྣམ་པར་འཕྲུལ་བ་རྨད་དུ་བྱུང་བའི་རྫུ་
འཕྲུལ་ལ་སོགས་པ་ཐམས་ཅད་བདག་གིས་འཚལ་བར་ཏེ་ཐོག་མར་མཐོང་ཞིང་ཤེས་ལ་
མཐར་ཐོབ་པར་བགྱི་བར་ཤོག་ཅིག །
གཉིས་པ་འཇིག་རྟེན་ལ་བརྟེན་པའི་དཔེ་ནི། ནམ་མཁའི་མཐར་ཐུག་པར་གྱུར་པ་
ཞེས་ནམ་མཁའ་ལ་མཐའ་མེད་པའི་ཕྱིར་ཕྱོགས་བཅུ་མཐའ་མེད་པ་ཇི་ཙམ་པར། །དེ་
ཐམས་ཅད་སེམས་ཅན་གྱིས་གང་བས་སེམས་ཅན་མ་ལུས་པའི་མཐའ་ཡང་དེ་བཞིན་ཏེ་མཐའ་
མེད་ལ། ཇི་ཙམ་དུ་སེམས་ཅན་གྱི་འཁོར་བའི་རྒྱུ་དགེ་མི་དགེའི་ལས་དང་ཚགས་སོགས་ཉོན་
མོངས་པའི་མཐར་གྱུར་པ་སྟེ། དེ་དག་གི་མཐའ་ཐུག་པ་མེད་པ་དེ་བཞིན་དུ་བདག་གི་སྨོན་
ལམ་གྱི་མཐའ་ཡང་ཚད་གཟུང་དུ་མེད་པ་དེ་ཙམ་མོ་ཞེས་ཚད་མེད་པར་སྨོན་པའོ། །
གསུམ་པ་རྗེས་ཕན་ཡོན་གྱི་མཇུག་བསྡུ་བ་ལ། སྨོན་ལམ་གྱི་ཕན་ཡོན་དང༌། ཕན་
ཡོན་ཅན་གྱི་སྨོན་ལམ་ཉིད་བསྔོ་བ་གཉིས། དང་པོ་ལ་དཔེས་མདོར་བསྟན། བྱེ་བྲག་རྒྱས་
པར་བཤད། ཚད་མེད་པས་མཇུག་བསྡུ་བ་དག་གསུམ། དང་པོ་ནི། གང་ཡང་སྐྱེས་བུ་
འགའ་ཞིག་གིས་ཕྱོགས་བཅུའི་འཇིག་རྟེན་གྱི་ཁམས་ཞིང་རྣམས་མཐའ་ཡས་པ་རབ་ཏུ་རྒྱ་
ཆེ་བ་ཀུན། རིན་ཆེན་སྣ་ཚོགས་པས་མཛེས་པར་བརྒྱན་ཏེ་རྒྱལ་བ་སྲས་བཅས་རྣམས་ལ་
གུས་པར་ཕུལ་བ་དང་། དེར་མ་ཟད་ལྷ་དང་མི་ཡི་ཡུལ་གྱི་ཡོ་བྱད་དབང་པོ་སོ་སོ་ལ་བདེ་
བའི་མཆོག་བསྐྱེད་པའི་འདོད་ཡོན་མཐའ་ཡས་པ་རྣམས་ཀྱང་། །ཕྱོགས་བཅུའི་ཞིང་གི་རྡུལ་
ལ233ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྙེད་ཀྱི་གྲངས་དང་མཉམ་པའི་བསྐལ་པ་མང་པོའི་བར་དུ་རྒྱུན་མི་འཆད་པར་ཕུལ་བ་ན་བསོད་
ནམས་ཤིན་ཏུ་ཆེ་མོད་དེ་བས། །གང་ཟག་གཞན་གང་གི་བཟང་པོ་སྤྱོད་པ་བསྔོ་བའི་རྒྱལ་པོ་
འདི་ཐོས་ནས། །ཚིག་དོན་ཡིད་ལ་དྲན་བཞིན་པས་བླ་མེད། བྱང་ཆུབ་མཆོག་གི་ཡོན་ཏན་
མཐའ་ཡས་པ་ལ་ངེས་ཤེས་སྐྱེས་ཤིང་དེས་དྲངས་ཏེ་སྙིང་ཐག་པ་ནས་རྗེས་སུ་རབ་ཏུ་མོས་
ཤིང་། །མང་དུ་དད་པ་ལྟ་ཅི་སྨོས་ལན་ཅིག་ཙམ་ཡང་དང་བའི་དད་པ་བསྐྱེད་ཅིང་སྨོན་ལམ་
འདེབས་པ་ན། །སྔ་མ་དེ་བས་ཆེས་འཕགས་པའི་བསོད་ནམས་དམ་པའི་མཆོག་ཏུ་བཤད་
མ་ཐག་པ་དད་པས་སྨོན་པ་འདི་འགྱུར་རོ། །
གཉིས་པ་བྱེ་བྲག་རྒྱས་པར་བཤད་པ་ནི། བྱང་ཆུབ་མཆོག་ལ་རབ་ཏུ་མོས་པ་གང་
གིས་བཟང་པོ་སྤྱོད་པའི་སྨོན་ལམ་འདི་བཏབ་པས། །འདེབས་པ་པོ་དེས་ནི་ཕན་ཡོན་རྣམ་
པ་བཅུ་གསུམ་འཐོབ་པར་འགྱུར་ཏེ་ངན་སོང་གི་སྐྱེ་བ་ཐམས་ཅད་སྤོང་བར་འགྱུར་ཞིང་།
དེས་ནི་སྡིག་པའི་གྲོགས་པོ་ཉོན་མོངས་འཕེལ་ཞིང་སྡིག་པའི་ལས་ལ་སྦྱོར་བ་དང་། དགེ་བ་
ལ་བར་དུ་གཅོད་ཅིང་། ཚེ་འདིའི་བྱ་བ་ཁོ་ན་ལ་སྦྱོར་བ། ལྟ་སྤྱོད་ཕྱིན་ཅི་ལོག་ཏུ་སྟོན་པ་ནི་
སྡིག་གྲོགས་སམ་མི་དགེ་བའི་བཤེས་གཉེན་དུག་སྦྲུལ་ལྟར་རིང་དུ་སྤང་བྱ་དང་། སྡིག་
གྲོགས་རང་མིན་ཡང་བླ་མེད་བྱང་ཆུབ་ལས་ཕྲལ་ནས་དམན་པའི་བྱང་ཆུབ་ལ་སྦྱོར་བའི་
གྲོགས་པོ་ངན་པ་ཡང་སྤངས་པ་ཡིན། །བདེ་བ་ཅན་གྱི་ཞིང་ཁམས་མགོན་པོ་སྣང་བ་མཐའ་
ཡས་དེ་ཉིད་འཁོར་དང་བཅས་པ་ཡང་སྨོན་ལམ་ལ་བརྩོན་པ་དེས་མྱུར་དུ་ཞལ་མངོན་སུམ་
དུ་མཐོང་ནས་ཆོས་འཐོབ་པར་འགྱུར་རོ། །བཟང་སྤྱོད་སྨོན་ལམ་འདེབས་པ་དེ་དག་ནི་
གནས་གྲོགས་ལོངས་སྤྱོད་བཤེས་གཉེན་སོགས་ཐེག་ཆེན་གྱི་ཆོས་ལ་སྤྱོད་པའི་མཐུན་རྐྱེན་
རྙེད་པ་ཐམས་ཅད་འབད་མེད་རབ་ཏུ་རྙེད་པར་འགྱུར་ལ། དགྲ་གདོན་ནད་ལ་སོགས་པས་
མི་མནར་བར་བདེ་བར་འཚོ་བར་འགྱུར་རོ། །མི་ཚེ་འདིར་ཡང་སྨོན་ལམ་འདེབས་པ་དེ་
ལ234ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
དག་རྒྱལ་བ་སྲས་བཅས་ཀྱི་བྱིན་རླབས་ཀྱིས་ཚེ་རིང་ལོངས་སྤྱོད། འཁོར་དང་ཡོན་ཏན།
དབང་ཐང་སྙན་གྲགས་སོགས་རྒྱས་ཤིང་གང་དུ་གནས་པའི་ས་ཕྱོགས་བཀྲ་ཤིས་པ་སོགས་
ལེགས་ཚོགས་ཐམས་ཅད་ལྡན་ཞིང་ཆོས་དང་མ་འབྲལ་བས་མིར་སྐྱེས་པ་དོན་ཡོད་པར་
འོངས་པར་འགྱུར་རོ། །འཕགས་པ་ཀུན་ཏུ་བཟང་པོ་དེ་ཡང་ཡོན་ཏན་དང་རྣམ་འཕྲུལ་
མཐའ་ཡས། མཆོད་པ་དང་སྨོན་ལམ་རྒྱ་མཚོ་ལ་དབང་འབྱོར་བ་ཅི་འདྲ་བར། །སྨོན་ལམ་
འདེབས་པ་དེ་དག་ཀྱང་དུས་རིང་པོར་མི་ཐོགས་པར་ཀུན་ཏུ་བཟང་པོ་དེ་བཞིན་དུ་འགྱུར་རོ། །
གང་ཞིག་སྤྱད་ན་སྐྱེ་བ་སྔ་ཕྱི་བར་མཚམས་མེད་པར་དམྱལ་བར་སྐྱེས་བའི་རྒྱུ། ཕ་
བསད་པ། མ་བསད་པ། དགྲ་བཅོམ་པ་བསད་པ། དགེ་འདུན་གྱི་དབྱེན་བྱེད་བ། དེ་
བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་ལྔ་པོ་དག་གི་སྡིག་པ་རྣམས། །བྱེད་པ་
པོ་གང་གིས་སྡིག་པའི་ཉེས་དམིགས་མི་ཤེས་པ་རྨོངས་པའི་དབང་གིས་སྔ་རོལ་དུ་བྱས་པ་
དག་ཡོད་ལ། དེ་ཡིས་ཕྱིས་དད་པ་སྐྱེས་ནས་བཟང་པོ་སྤྱོད་པ་འདི་སྙིང་ཐག་པ་ནས་བརྗོད་
ན། །དུས་མྱུར་དུ་ལྷག་མ་མ་ལུས་པ་ཡོངས་སུ་བྱང་བར་འགྱུར་རོ། །བཟང་སྤྱོད་སྨོན་
འདེབས་པའི་གང་ཟག་དེ་ནི་གང་དུ་སྐྱེས་ཀྱང་རྒྱུ་ལམ་བསྒོམ་པའི་གནས་སྐབས་སུ་སྤྱོད་པ་
བཟང་པོ་ཐམས་ཅད་འགྲུབ་པའི་འཕགས་པའི་ཡེ་ཤེས་དང་ནི། ཡིད་འཕྲོག་པའི་གཟུགས་
དང༌། དེ་ཡང་མཚན་དང་དཔེ་བྱད་བཟང་པོ་རྣམས་ཀྱིས་བརྒྱན་པ་དང་། །རྒྱལ་པོ་དང་བྲམ་ཟེ་
ལ་སོགས་པ་མཐོ་དང་གཙང་མའི་རིགས་དང་། གསེར་མདོག་ལ་སོགས་པ་ཁ་དོག་ཕུན་སུམ་
ཚོགས་པ་ལ་སོགས་པའི་ཡོན་ཏན་རྣམས་དང་ལྡན་པར་འགྱུར་ལ། །བདུད་དང་བདུད་ཀྱི་
རིས་ཀྱི་ལྷ་དང་འབྱུང་པོ་རྣམས་ཀྱིས་གླགས་ལྟ་བར་མི་ནུས་ཤིང་། བསྟན་པ་འདི་ལས་ཕྱི་
རོལ་ཏུ་གྱུར་པ་ལྟ་བ་ངན་པ་ལ་གནས་པ་མུ་སྟེགས་བྱེད་ཀྱི་རྒོལ་བ་མང་པོའི་སྟོབས་དང་ཆོས་
འཕྲུལ་ཤེས་རབ་ཀྱིས་སྨོན་ལམ་འདེབས་པ་དེ་མི་ཐུབ་བོ། །ས་འོག །ས་སྟེང་༌། ས་བླ་སྟེ་འཇིག་
ལམ་
ྋ235ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྟེན་གསུམ་པོ་ཀུན་ནའང་ལྷ་དང་མི་དང་འབྱུང་པོ་ཚུན་གྱི་འགྲོ་བ་ཐམས་ཅད་ཀྱིས་གང་ཟག་དེ་
ལ་དངོས་དང་བརྒྱུད་པས་མཆོད་པ་དང་། གུས་ཤིང་ཕན་འདོགས་པར་འགྱུར་རོ། །དེ་ལྟར་
གནས་སྐབས་ཀྱི་ཕན་ཡོན་བཅུ་གཉིས་ཐོབ་པར་མ་ཟད་མཐར་ཐུག་གི་ཕན་ཡོན། ཚོགས་
གཉིས་ཡོངས་སུ་རྫོ་གས་ནས་བླ་ན་མེད་པའི་བྱང་ཆུབ་ཐོབ་སྟེ་སྤྲུལ་པའི་སྐུ། མྱ་ངན་མེད་པ་
ལ་སོགས་པའི་བྱང་ཆུབ་ཀྱི་ཤིང་གི་དབང་པོའི་དྲུང་དུ། བཟང་པོ་སྤྱོད་པའི་སྨོན་ལམ་བཏབ་
པ་མཐར་ཕྱིན་པའི་གང་ཟག་དེ་མྱུར་དུ་འགྲོ་ཞིང་། སོང་ནས་ཀྱང་སེམས་ཅན་ཐམས་ཅད་
ལ་ཕན་པའི་ཕྱིར་ཤིང་དྲུང་དེར་རྡོ་རྗེའི་སྐྱིལ་མོ་ཀྲུང་གིས་འདུག་སྟེ། །བྱང་ཆུབ་ཏུ་མངོན་
པར་རྫོགས་པར་སངས་རྒྱས་ནས་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་བསྐོར་
བར་འགྱུར་རོ། །བདུད་རྣམས་ཀྱི་སྡེ་དཔུང་དང་བཅས་པ་ཐམས་ཅད་བཏུལ་ནས་ཡང་དང་
ཡང་བདུད་ཀྱི་ལས་སུ་གྱུར་པ་རྣམས་ཀྱང་འཇོམས་པར་འགྱུར་རོ། །
འདིར་འགྲེལ་པ་ཕལ་ཆེར་ལས་མཛད་པ་བཅུ་གཉིས་ཀྱི་རིམ་པ་དང་མཐུན་ཕྱིར་
བདུད་རྣམས་སྡེ་དང་ཞེས་བའི་ཚིག་རྐང་འདི། བྱང་ཆུབ་སངས་རྒྱས་ཞེས་པའི་ཚིག་གི་གོང་
དུ་བླངས་ཏེ་གོ་རིམ་བསྒྱུར་ནས་འགྲེལ་བར་མཛད་ཀྱང་། གཞུང་གི་དཀྱུས་གོང་ལྟར་ཡིན་
ཞིང་། འཇིག་རྟེན་མིག་མཆོག་ལོ་ཙཱ་བ་ཡེ་ཤེས་སྡེས་ཀྱང་དེ་ལྟར་མཛད་པའི་དོན། བདུད་
བཏུལ་བའི་མཛད་པ་ནི། བྱང་ཆུབ་སྙིང་པོར་བདུད་བཏུལ་བ་གཅིག་པུར་མ་ཟད། སྔ་ཕྱི་
ཐམས་ཅད་དུ་བདུད་ཀྱི་ལས་ཡང་དང་ཡང་དུ་འཇོམས་པར་མཛད་པ་ཉིད་ཡིན་ཏེ། མདོ་སྡེ་
ཉི་མའི་སྙིང་པོ་དང་། འདུས་པའི་རིན་པོ་ཆེའི་ཏོག་ལ་སོགས་པ་ལས་འབྱུང་བ་ལྟ་བུ་སྟེ།
དེས་ན་སྔ་ཕྱི་ཐམས་ཅད་དུ་སྦྱོར་དགོས་པའི་ཕྱིར་མཇུག་ཏུ་སྨོས་པ་ཡིན་པར་གསུངས།
གསུམ་པ་ཚད་མེད་པའི་སྒོ་ནས་མཇུག་བསྡུ་བ་ནི། སྐྱེས་བུ་གང་ཡང་བཟང་པོ་སྤྱོད་
པའི་སྨོན་ལམ་གྱི་རྒྱལ་པོ་འདིའི། །ཚིག་དང་དོན་ཡིད་ལ་འཆང་བ་དང་ནི་གཞན་ལ་སྟོན་
ལ236



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
ཏམ་གླེགས་པམ་འཆང་ཞིང་ཀློག་ན་ཡང་རུང་སྟེ། །དེའི་བསོད་ནམས་དེ་ཡི་རྣམ་པར་སྨིན་
པ་འབྲས་བུའང་བསམ་གྱིས་མི་ཁྱབ་པས། ཇི་ལྟ་བ་བཞིན་དུ་སངས་རྒྱས་ཁོ་ནས་མཁྱེན་གྱི་
ཉན་རང་སོགས་ཀྱིས་ཀྱང་མི་ཤེས་ན་སོ་སོ་སྐྱེ་བོ་རྣམས་ཀྱིས་ལྟ་ཅི་སྨོས། །དེས་ན་དེའི་
འབྲས་བུ་མཐར་ཐུག་བྱང་ཆུབ་ཀྱི་མཆོག་བླ་ན་མེད་པ་ཐོབ་པར་འགྱུར་བ་ལ་སོམ་ཉི་མ་
བྱེད་ཅིག་སྟེ་ངེས་པར་འཐོབ་པར་འགྱུར་རོ། །
གཉིས་པ་ལ་ཕན་ཡོན་ཅན་གྱི་སྨོན་ལམ་ཉིད་བསྔོ་བ་ལ། ཇི་ལྟར་བསྔོ་བ་དང་། བསྔོ་
བའི་འབྲས་བུ་ཡིན་བཞིན་འགྲུབ་པ་ལ་སྨོན་པ་གཉིས། དང་པོ་ལ་སྲས་བྱང་སེམས་ཀྱི་རྗེས་
སུ་སློབ་པ་དང་། རྒྱལ་བའི་རྗེས་སུ་སློབ་ནས་བསྔོ་བ་གཉིས། དང་པོ་ནི། འཕགས་པ་
འཇམ་དཔལ་ཤེས་རབ་ཀྱི་རལ་གྲིས་དངོས་པོ་ལ་མངོན་པར་ཞེན་པའི་དགྲ་ཚོགས་མ་ལུས་
པ་བཅོམ་པས་དཔའ་བོ་སྟེ་དེས་ཇི་ལྟར་བསྔོ་བ་ཐུགས་སུ་ཆུད་ཅིང་མཁྱེན་པ་དང་། །
འཕགས་པ་ཀུན་ཏུ་བཟང་པོ་དེ་ཡང་དངོས་འཛིན་འཇོམས་པ་ལ་དཔའ་ཞིང་བསག་གྱིས་མི་
ཁྱབ་པའི་བསྔོ་བ་ཐུགས་སུ་ཆུད་པ་ཡང་དེ་བཞིན་ཏེ། །རྒྱལ་སྲས་དེ་དག་ཀུན་གྱིས་འཁོར་
གསུམ་མི་རྟོག་པའི་ཤེས་རབ་ཀྱིས་དགེ་རྩ་བླ་མེད་བྱང་ཆུབ་ཏུ་བསྒོ་བའི་ཚུལ་གྱི་རྗེས་སུ་
བདག་ཀྱང་ཞུགས་ནས་དེ་ལྟར་སློབ་པར་འདོད་ཅིང་དེའི་ཕྱིར་དུ། །བཟང་སྤྱོད་སྨོན་ལམ་
བཏབ་པའི་དགེ་བ་ཇི་སྙེད་མཆིས་པ་འདི་དག་ཐམས་ཅད་རབ་ཏུ་བསྔོ་བར་བགྱིའོ། །
གཉིས་པ་རྒྱལ་བའི་རྗེས་སུ་སློབ་ནས་བསྒོ་བ་ནི། དུས་གསུམ་དུ་སེམས་ཅན་གྱི་དོན་
ལ་བྱོན་གཤེགས་མཛད་པའི་རྒྱལ་བ་ཐམས་ཅད་ཀྱིས། །མགྲིན་གཅིག་ཏུ་འཁོར་གསུམ་མི་
དམིགས་པའི་བསྔོ་བ་གང་ལ་མཆོག་ཏུ་བསྔགས་པར་མཛད་པའི་བསྔོ་བ་དེས། །སྨོན་ལམ་
འདི་བཏབ་པ་ལ་སོགས་པ་བདག་གི་དགེ་བའི་རྩ་བ་འདི་དག་ཀུན་ཀྱང་། །ཀུན་ཏུ་བཟང་
པོའི་སྤྱོད་པ་སྤྱད་ནས་བྱང་ཆུབ་ཆེན་པོ་ཐོབ་པའི་ཕྱིར་དུ་རབ་ཏུ་བསྔོ་བར་བགྱིའོ། །ཚིགས་
ལ237



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཅད་འདི་གཉིས་ནི་བསྔོ་བ་མ་ལུས་པ་ཐམས་ཅད་འདུས་པའི་ཕྱིར་བསྔོ་བ་མ་ལུས་པ་
ཐམས་ཅད་འདུས་པའི་ཕྱིར་བསྔོ་བ་རྣམས་ཀྱི་ནང་ནས་བླ་ན་མེད་པའི་བསྔོ་བ་ཡིན་ཞེས་
བསླབ་བཏུས་ལས་གསུངས་སོ། །གཉིས་པ་བསྔོ་བའི་འབྲས་བུ་ཡིན་བཞིན་འགྲུབ་པར་
སྨོན་པ་ལ། དོན་གཉིས་གྲུབ་པའི་སྨོན་ལམ་མངོན་དུ་འགྱུར་བར་སྨོན་པ་དང་། དེའི་ཚུལ་
ལ་སོ་སོར་སྨོན་པ་གཉིས། དང་པོ་ནི། བདག་ནི་ནམ་ཞིག་གི་ཚེ་འཆི་བའི་དུས་བྱེད་པར་
གྱུར་པ་དེ་ཡི་ཚེ་ན། །ལས་ཉོན་གྱི་སྒྲིབ་པ་ཐམས་ཅད་དག་ནི་ཕྱིར་གསལ་ཏེ་མེད་པར་བྱས་
ནས། སངས་རྒྱས་མངོན་སུམ་དུ་མཐོང་བ་ལ་བར་དུ་གཅོད་པའི་སྒྲིབ་པ་མེད་པར་སངས་
རྒྱས་སྣང་བ་མཐའ་ཡས་འོད་དཔག་མེད་པ་དེ་མཐོང་ནས། ཚེ་འདི་དང་འཇིག་རྟེན་འདི་ལ་
མངོན་ཞེན་ཐམས་ཅད་དང་བྲལ་ཞིང་། ལུས་ལ་གནད་གཅོད་ཀྱི་ཟུག་རྔུ་དང་། སེམས་ལ་
འཇིགས་སྐྲག་འཁྲུལ་སྣང་གི་སྡུག་བསྔལ་ཅི་ཡང་མེད་པར་ཡིད་གསལ་ཞིང་། ཏིང་ངེ་
འཛིན་དུ་མ་རྒྱུད་ལ་སྐྱེས་ཤིང་། དེ་ནས་ངན་སོང་སོགས་སྡུག་བསྔལ་གྱི་མིང་ཡང་མི་གྲགས་
པ་ནུབ་ཕྱོགས་བདེ་བ་ཅན་གྱི་ཞིང་ཁམས་དེ་ནི། ཀུན་མཁྱེན་བསོད་ནམས་སེང་གེས། མི་
མཇེད་ཞིང་གི་སྟོན་པ་རྫོགས་སངས་རྒྱས། །ཤཱཀྱའི་རྒྱལ་པོས་འཁོར་ཚོགས་རྒྱ་མཚོ་ལ། །
སངས་རྒྱས་ཞིང་གི་བསྔགས་པ་བརྗོད་རྣམས་ལས། །མཆོག་གྱུར་བདེ་བ་ཅན་ལ་གུས་ཕྱག་
འཚལ། །ཞེས་གསུངས་པ་ལྟར་སྟོན་པ་ཐུགས་རྗེ་ཅན་གྱིས་སངས་རྒྱས་ཀྱི་ཞིང་བསམ་གྱིས་
མི་ཁྱབ་པའི་བསྔགས་པ་གསུངས་པའི་ནང་ནས་ཆེས་མཆོག་ཏུ་གྱུར་ཅིང་སྨོན་ལམ་གྱི་
སྟོབས་ཀྱིས་སྐྱེ་བའི་ཞིང་ཁྱད་པར་ཅན་ཡིན་ལ། དེ་ལྟ་བུའི་ཞིང་དེར་ཚེ་འཕོས་མ་ཐག་ཏུ་
འགྲོ་བ་ལ་ཐེ་ཚོམ་མེད་པར་བུ་ཕ་ཁྱིམ་དུ་ལོག་པ་ལྟར་དགའ་བཞིན་སྤྲོ་བཞིན་དུ་སྐད་ཅིག་
ཙམ་ལ་ཐོགས་པ་མེད་པར་རབ་ཏུ་འགྲོ་བར་ཤོག །ཞིང་ཁམས་དེར་སོང་ནས་ནི་རིན་པོ་
ཆེའི་པདྨའི་ཟེའུ་འབྲུར་བརྫུས་ཏེ་སྐྱེས་ནས་བཟང་སྤྱོད་སྨོན་ལམ་འདི་བཏབ་པའི་འབྲས་བུ་
མ238



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
དེ་དག་ཀྱང་། །ཐམས་ཅད་མ་ལུས་པ་མངོན་དུ་འགྱུར་བར་ཤོག །དེ་ལྟར་སྨོན་ལམ་གྱི་
འབྲས་བུ་དེ་དག་མ་ལུས་པ་བདག་གིས་རང་རྒྱུད་ཡོངས་སུ་བཀང་སྟེ་གང་བར་བྱས་ནས་
ཀྱང་། གཞན་དོན་འཇིག་རྟེན་ཇི་སྲིད་མ་སྟོངས་པ་དེ་སྲིད་དུ་སེམས་ཅན་རྣམས་ལ་གནས་
སྐབས་དང་མཐར་ཐུག་གི་ཕན་པ་མཐའ་ཡས་པ་མང་པོ་བསྒྲུབ་པར་བགྱིའོ། །གཉིས་པ་དེའི་
ཚུལ་ལ་སོ་སོར་སྨོན་པ་ལ། རང་ཉིད་ལུང་བསྟན་པ་ཐོབ་པར་སྨོན་པ་དང་། གཞན་ལ་ཕན་
པ་སྒྲུབ་པར་སྨོན་པ་གཉིས། དང་པོ་ནི། རྒྱལ་བ་འོད་དཔག་ཏུ་མེད་པའི་འཁོར་གྱི་དཀྱིལ་
འཁོར་ཡོན་ཏན་ཐམས་ཅད་ཀྱིས་བརྒྱན་ཅིང་གནས་ངན་ལེན་གྱི་སྤྱོད་པ་སྤངས་པས་བཟང་
ཞིང་ནང་དུ་ཏིང་ངེ་འཛིན་གྱི་དགའ་བ་དང་ཕྱི་རོལ་དུ་སྨོན་ལམ་ལས་གྲུབ་པའི་གནས་དང་
།
ཡོ་བྱད་འདོད་པའི་ཡོན་ཏན་ཐམས་ཅད་ཀྱིས་དགའ་བ་དེར། རིན་པོ་ཆེའི་པདྨོ་དམ་པ་ཤིན་
ཏུ་མཛེས་པའི་ཟེའུ་འབྲུ་ལས་བརྫུས་ཏེ་སྐྱེས་ནས། སྣང་བ་མཐའ་ཡས་རྒྱལ་བ་འོད་དཔག་མེད་
པས་མངོན་སུམ་དུ། །ཁྱོད་འཇིག་རྟེན་གྱི་ཁམས་འདི་ཞེས་བྱ་བ་ན་མིང་འདི་ཞེས་བྱ་བར་
སངས་རྒྱས་པར་འགྱུར་རོ་ཞེས་ལུང་བསྟན་པ་ཡང་བདག་གིས་འཁོར་གྱི་དཀྱིལ་འཁོར་དེར་
ཐོབ་པར་ཤོག །གཉིས་པ་གཞན་ལ་ཕན་བསྒྲུབ་པར་སྨོན་ལམ། གཞན་བཟང་པོའི་སྤྱོད་པ་ལ་
གཞུག་པའི་ཕན་པ་བསྒྲུབ་པ། གཞན་གྱི་སྨོན་ལམ་དགེ་བ་མཐར་ཕྱིན་པར་སྨོན་པ། ཞིང་དག་
པ་ཐོབ་པར་སྨོན་པ། དེ་གསུམ་གྱི་མཇུག་བསྡུད་ལོ་ཙཱ་བས་འགྱུར་སྨོན་མཛད་པའོ། །དང་པོ་
ནི། བདེ་བ་ཅན་གྱི་ཞིང་དེར་ནི་སྨོན་ལམ་འདེབས་པ་པོ་བདག་གིས་ལུང་བསྟན་དེ་ལྟ་བུ་
རབ་ཏུ་ཐོབ་ནས། །སྒོ་གསུམ་གྱི་སྤྲུལ་པ་མང་པོ་བྱེ་བ་ཕྲག་བརྒྱ་ལ་སོགས་པ་མཐའ་ཡས་
པ་ཡིས། །གཞན་དོན་ལ་དགའ་བའི་བློ་ཡི་སྟོབས་ཀྱིས་ཕྱོགས་བཅུའི་འཇིག་རྟེན་གྱི་ཁམས་
རྣམས་སུ་སྐད་ཅིག་རེ་རེ་ཡང་། །སེམས་ཅན་ཆད་མེད་པ་རྣམས་ལ་ངན་སོང་གི་སྡུག་
བསྔལ་ལས་སྐྱོབ་ནས་མཐོ་རིས་སུ་འདྲེན་པ་ནས་བླ་ན་མེད་པའི་བྱང་ཆུབ་ལ་འགོད་པའི་
-239



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བར་གྱི་བཟང་པོ་སྤྱོད་པ་ལ་གཞུག་པའི་ཕན་པ་མང་པོ་ཇི་སྲིད་འཁོར་བ་མ་སྟོངས་ཀྱི་བར་
དུ་བགྱི་བ་སྟེ་སྒྲུབ་པར་ཤོག་ཅིག །
གཉིས་པ་གཞན་གྱི་སྨོན་ལམ་དགེ་བ་མཐར་ཕྱིན་པར་སྨོན་པ་ནི། བཟང་པོ་སྤྱོད་པའི་
སྨོན་ལམ་གླེགས་བམ་ཀློགས་པའམ་ཁ་ཏོན་དུ་བཏོན་པ་ལ་སོགས་པ་ཡི། །སྒོ་གསུམ་གྱི་
དགེ་བ་ཅུང་ཟད་ཙམ་ཞིག་བདག་གིས་ཅི་བསགས་པ། །དེས་ནི་འགྲོ་བ་སེམས་ཅན་ཐམས་
ཅད་ཀྱིས་ཡིད་ལ་སྨོན་ཅིང་། ངག་གིས་གྱུར་ཅིག་པར་བརྗོད་པའི་སྨོན་ལམ་གྱི་རིགས་
རྣམས་ལས་དཀར་པོ་དགེ་བར་གཏོགས་པའི་སྨོན་ལམ་རྣམས། །ཡུན་རིང་པོར་མི་ཐོགས་
པར་སྐད་ཅིག་གཅིག་གིས་ཏེ་མྱུར་དུ་ཐམས་ཅད་འབྱོར་བའམ་འབད་མེད་དུ་འགྲུབ་པར་
ཤོག ། གསུམ་པ་ཞིང་དག་པ་ཐོབ་པར་སྨོན་པ་ནི། གང་ཡང་བཟང་པོ་སྤྱོད་པའི་སྨོན་ལམ་
བཏོན་པ་སོགས་ཀྱི་དགེ་བ་འདི་དག་ཡོངས་སུ་བསྔོས་པ་ཡིས། །འཇིག་རྟེན་གྱི་དགེ་བ་
གཞན་ལས་ཁྱད་པར་འཕགས་པའི་བསོད་ནམས་དམ་པར་གྱུར་པ་རྒྱ་ཆེན་མཐའ་ཡས་པ་
གང་ཞིག་ཐོབ་པ་དེས། །འགྲོ་བ་རིགས་དྲུག་གི་སེམས་ཅན་སྐྱེ་རྒ་ན་འཆི་ལ་སོགས་པའི་
སྡུག་བསྔལ་གྱི་ཆུ་བོར་བྱིང་བའི་ཉམ་ཐག་རྣམས། །རྒྱལ་བ་འོད་དཔག་མེད་པའི་ཞིང་
ཁམས་བདེ་བ་ཅན་སྡུག་བསྔལ་གྱི་མིང་གྲག་ཅིང་རྟག་ཏུ་བདེ་བའི་གནས་དེ་རབ་ཏུ་ཐོབ་
པར་ཤོག །བཞི་པ་ལོ་ཙཱ་བའི་འགྱུར་སྨོན་མཛད་པ་ནི། བཟང་སྤྱོད་སྨོན་ལམ་གྱི་རྒྱལ་པོ་
འདི་དག་གིས་ནི་མཆོག་གི་གཙོ་བོ་སངས་རྒྱས་འགྲུབ་པ་དང་། ནམ་མཁའ་ལྟར་མཐའ་
ཡས་པའི་འགྲོ་བ་ཀུན་ལ་ཕན་པར་བྱེད་ཅིང་། །ཕྱོགས་ཐམས་ཅད་དུ་ཀུན་ཏུ་བཟང་པོས་
བརྒྱན་པའི་ཞིང་ཁམས་ཁྱད་པར་ཅན་སྨོན་ལམ་གྱི་གཞུང་གི་དོན་ལྟར་གྲུབ་སྟེ། །ངན་སོང་
གིས་མཚོན་པའི་འཁོར་བའི་གནས་རྣམས་གཅིག་ཀྱང་མ་ལུས་པ་སྟོང་པར་ཤོག་ཅིག །བློ་
ཀ་འདི་གཞུང་གཞན་འགར་མི་འབྱུང་བ་ནི་ལོ་ཙཱ་བས་འགྱུར་མཛད་པའི་ཚེ་སྨོན་ལམ་དུ་
240



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
མཛད་པ་ཡིན་ནོ། །
བཞི་པ་མཇུག་དོན་ནི། གཟུང་ལྷག་མ་མེད་པ་ཚང་བར་སྟོན་ཆེད། འཕགས་པ་
བཟང་པོ་སྤྱོད་པའི་སྨོན་ལམ་གྱི་རྒྱལ་པོ་སངས་རྒྱས་ཕལ་པོ་ཆེའི་མདོར་བྱང་ཆུབ་སེམས་
དཔའ་ཀུན་ཏུ་བཟང་པོས། གཞོན་ནུ་ནོར་བཟང་ལ་གསུངས་པ་ལོགས་སུ་ཕྱུང་བ་རྫོགས་
སོ། །སྨོན་ལམ་འདི་ལོགས་སུ་ཕྱུང་བ་ཕལ་ཆེར་ལ་འགྱུར་བྱང་མི་འབྱུང་མོད། དཔེ་འདིར། །
རྒྱ་གར་གྱི་མཁན་པོ་ཛི་ན་མི་ཏྲ་སྟེ་རྒྱལ་བའི་བཤེས་གཉེན་དང༌། སུརེནྡྲ་བོ་དྷི་སྟེ་ལྷ་དབང་
བྱང་ཆུབ་དང་། ལོ་ཙཱ་བ་བནྡྷེ་ཡེ་ཤེས་སྡེ་ལ་སོགས་པས་བསྒྱུར་ཅིང་ལོ་ཆེན་བེ་རོ་ཙ་ནས་
ཞུས་ཆེན་མཛད་པའོ། །ཞེས་འབྱུང་། རྒྱ་བོད་ཀྱི་འགྲེལ་པ་དང་ཆོས་འབྱུང་རྣམས་སུ་གཞུང་
ཚད་མི་འདྲ་བ་དང་། སྤར་དུ་འཁོད་པའི་དཔེ་རྣམས་ལའང་ཚིག་རིས་མི་འདྲ་བ་དུ་མ་སྣང་
ཡང་སྡེ་དགེའི་སྤར་དེ་ཡོངས་སུ་གྲགས་པའི་མཁས་པ་དུ་མས་ཞུ་དག་མཛད་པས་ཀུན་བྱིས་
ཚད་ཐུབ་ཏུ་འཛིན་པ་ཡིན་ཕྱིར་དེ་ལྟར་དུ་འབྲུ་གཉེར་བ་ཡིན་ནོ།། །།
སླར་སྨྲས་པ། ཐེག་ཆེན་མདོ་སྡེ་སྨོན་ལམ་རྒྱལ་པོའི་དོན། །བླུན་པོ་བདག་འདྲའི་
སྤྱོད་ཡུལ་མ་ལགས་ཀྱང་། །འཕགས་བོད་མཁས་པའི་གསུང་གི་རྗེས་འབྲངས་ནས། །གོ་
བདེའི་མཆན་གྱིས་ཅུང་ཟད་གསལ་བར་བྱས། །དགེ་རྩ་ཆུང་ཡང་རྣམ་མཁྱེན་རྒྱུར་བྱེད་ཅིང་། །
ཕལ་པའི་དགེ་ཆེན་ཟིལ་གྱིས་གནོད་པའི་མཆོག །ཐབས་མཁས་ཡོངས་བསྔོ་རྒྱལ་བའི་
ཁྱད་ཆོས་ཏེ། །འདི་འདྲ་སྟོན་པ་གཞན་གྱི་ལུགས་ན་མེད་། །བསྐལ་པར་བསྐལ་བར་མཐའ་
ཡས་འགྲོ་བའི་ཕྱིར། །ཀུན་ནས་ཀུན་བཟང་སྤྱོད་མཆོག་བསྒྲུབ་པ་ལ། །མི་འཇིགས་མི་སྐྱོ་
སྙིང་སྟོབས་བརྩོན་འགྲུས་ཅན། །དེ་འདྲ་དེ་དག་ཐུབ་པའི་སྲས་ཀྱི་མཆོག །ཚུལ་གནས་
མཆོས་སྦྱིན་བསྐལ་པར་བརྩོན་པ་ལས། །ཐེག་ཆེན་མདོ་སྡེ་ཚིགས་སུ་བཅད་པ་གཅིག །
དད་པས་གཟུང་ན་བསོད་ནམས་འཕགས་སོ་ཞེས། །བདེན་གསུངས་རྒྱལ་བའི་བཀའ་
=241ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལས་ཡང་ཡང་འབྱུང་། །མདོ་དོན་ཟབ་མོ་ཉམས་སུ་མ་ལོན་ཀྱང་། །ཚིག་ཙམ་ཐོས་ནས་
ལོག་ལྟ་མི་སྐྱེ་བར། །བཅོས་མིན་དད་པས་དྲན་བཞིན་ཤི་ན་ཡང་། ངན་སོང་སྐྱེ་སྒོ་ཆོད་ཅེས་
ཐུབ་པས་གསུངས། །རྒྱལ་དང་རྒྱལ་སྲས་གཤེགས་ཤུལ་ཐེག་ཆེན་ལམ། །འདི་དང་འདི་
འདྲས་ནམ་ཡང་མི་བསླུ་མོད། །རང་གིས་རང་བསླུས་བདག་འདྲའི་སེམས་ཅན་རྣམས། །སྐྱེ་
དང་སྐྱེ་བར་དོན་མེད་ཀྱི་གྱི་ནར་འཁྱམས། །གང་ཞིག་འཆང་དང་ཀློག་པའི་བསོད་ནམས་
ཀྱང་
། །ཕ་མཐའ་བྲལ་བར་རྒྱལ་བས་རབ་བསྔགས་ན། །དོན་ཤེས་ཉམས་སུ་ལོན་ན་ལྟ་ཅི་
སྨོས། །དེ་ཕྱིར་འདི་ལ་བརྩོན་མཛོད་སྐལ་བཟང་རྣམས། །འདི་སྤྱར་དགེ་བས་གཞུང་འདི་
མཐོང་ཐོས་ཀྱིས། །ཐོག་དྲངས་འགྲོ་ཀུན་རྒྱལ་བའི་གསུང་རབ་ལ། །ཡིད་ཆེས་མོས་གུས་
སྒྲུབ་པ་ཉམས་ལེན་གྱིས། །རྣམ་མཁྱེན་ལམ་དུ་ཐེ་ཙོམ་མེད་འཇུག་ཤོག །གང་གིས་དྲིན་གྱི་
མ་རུངས་བདག་འདྲ་ཡང་། །སྨོན་ལམ་འདི་ཐོས་སྐལ་པ་ཐོབ་གྱུར་པ། །དགེ་བའི་བཤེས་
གཉེན་ཞི་བར་གཤེགས་པ་རྣམས། །ཟག་མེད་ཐུགས་ཀྱི་དགོངས་པ་ཡོངས་རྫོགས་ཤོག །
ད་ལྟ་བསྟན་དང་འགྲོ་བའི་དཔལ་མགོན་དུ། །དངོས་སུ་བཞུགས་རྣམས་ཞབས་བརྟན་
མཛད་ཕྲིན་རྒྱས། །མཐོང་བ་དོན་ལྡན་དགྱེས་པའི་ཞལ་བཟང་མཇལ། །གསུང་གི་བདུས་
རྩིའི་སྐལ་པ་ཐོབ་གྱུར་ཅིག །དེང་ནས་སྐྱེ་བའི་ཕྲེང་བ་ཀུན་ཏུ་བདག །བྱང་ཆུབ་སྤྱོད་མཆོག་
རྒྱ་མཚོར་དབང་འབྱོར་ཞིང་། །སྲིད་པ་ཇི་སྲིད་ནམ་མཁའ་མཉམ་པ་ཡི། །འགྲོ་བའི་ཕན་
བདེ་བསྒྲུབ་ལ་བརྩོན་པར་ཤོག ། །།
ཅེས་བཟང་སྤྱོད་སྨོན་ལམ་གྱི་མཆན་འགྲེལ་རྣམ་མཁྱེན་ལམ་བཟང་ཞེས་བྱ་བ་འདི་
ནི་གྲུབ་པའི་གཙུག་རྒྱན་གཟིམས་འོག་རྡོ་རྗེ་འཆང་ངག་དབང་ཀུན་དགའ་བསྟན་འཛིན།
ཁྲི་ཆེན་ཆོས་ཀྱི་རྒྱལ་པོ་མཁྱེན་རབ་ལེགས་བཤད་རྒྱ་མཚོ། མཁན་ཆེན་ཐམས་ཅད་མཁྱེན་
པ་ངག་དབང་བློ་གྲོས་རིན་ཆེན་དཔལ་བཟང་པོ་སོགས་ཆོས་བཞིན་དུ་སྤྱོད་ཅིང་འདོམས་
242ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ་རྣམ་མཁྱེན་ལམ་བཟང་།
པའི་སྐྱེས་ཆེན་དུ་མའི་ཞབས་རྡུལ་སྤྱི་བོར་བླངས་ཤིང་གསུང་གི་བདུད་རྩིས་ཡུན་རིང་དུ་
བསྐྱངས་ཀྱང་རང་རྒྱུད་ཆོས་དྲེད་ཀྱི་དབང་དུ་སོང་བས། བྱང་ཆུབ་ཀྱི་སྤྱོད་པ་རྒྱ་མཚོ་སྨོན་ཡུལ་
ཙམ་དུ་བཟུང་བའི་རྒྱལ་བའི་སྲས་ཀྱི་གཟུགས་བརྙན་པ་ཚུལ་ཁྲིམས་རྒྱལ་མཚན་གྱིས་བློ་
གསལ་ཚུལ་ཁྲིམས་སྙན་གྲགས་སོགས་འགའ་ཞིག་ལ་གཞུང་འདི་འཆད་པའི་ཚེ་རང་གཞན་
ལ་ཅུང་ཟད་ཕན་པའི་བསམ་པས་མཁས་པའི་གསུང་གི་དགོངས་པ་བཞིན་སྦྱར་བ་རྣམ་པ་
ཐམས་ཅད་དུ་དོན་དང་ལྡན་པར་གྱུར་ཅིག །དགེ་ལེགས་འཕེལ། བཀྲ་ཤིས།
ལ243ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་
མཆན་འགྲེལ་བཞུགས་སོ། །
མཁན་ཆེན་ཨ་པད་རིན་པོ་ཆེ།
ཐོག་མར་ལོ་རྒྱུས་ཀྱིས་མཚམས་སྦྱར་བ་དང༌། མདོའི་སྨོན་ལམ་དངོས་གཉིས་ལས།
དང་པོ། དེ་ཡང་བདག་བཅག་གི་སྟོན་པ་མཉན་ཡོད་ཛེ་ཏའི་ཚལ་ན་གཞུགས་པའི་སྐབས།
བྱང་ཆུབ་སེམས་དཔའ་ཀུན་ཏུ་བཟང་པོས་བཏབ་པའི་སྨོན་ལམ་ཡིན་གསུངས། འཕགས་
པ་འཇམ་དཔལ་དབྱངས་ཛེ་ཏའི་ཚལ་ནས་གྲོང་ཁྱེར་སྐྱིད་པའི་འབྱུང་གནས་ལ་ཕེབས་དུས།
བྱང་ཆུབ་སེམས་དཔའ་ལྔ་བརྒྱ་དེ་ཡི་རྗེས་སུ་འབྲང་། དེ་ནས་འཇམ་དཔལ་དབྱངས་ཀྱིས་
ནོར་བཟང་ལ་ཁྱེད་ཐེག་པ་ཆེན་པོའི་བྱང་ཆུབ་ཏུ་སེམས་བསྐྱེད། ཐེག་ཆེན་གྱི་ལམ་ཐུགས་
ཉམས་སུ་བཞེས་པའི་དགོངས་པ་ཡོད་པ་ལ་བསྔགས་བརྗོད་མཛད། ཐེག་པ་ཆེན་པོའི་དགེ་
བའི་བཤེས་གཉེན་མང་པོ་བསྟེན་དགོས་གསུངས་པ་ཡིན། དང་པོ་ནོར་བཟང་གི་འཇམ་
དཔལ་དབྱངས་ལས་ཐེག་པ་ཆེན་པོའི་ཆོས་གང་འདྲ་རེད། དེ་ཉམས་ལེན་ག་འདྲ་བྱེད་
དགོས་ཀྱི་རེད་ཅེས་བཀའ་འདྲི་ཞུས་མཛད། འཇམ་དཔལ་དབྱངས་ཀྱིས་ཆོས་མང་པོ་
གསུངས། དེའི་འཇུག་ཏུ་འཇམ་དཔལ་དབྱངས་ཀྱིས་ཁྱེད་རང་འདི་ནས་ལྷོ་ཡི་ཕྱོགས་ལ་རི་
244ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
བོ་མགུར་ལེགས་པ་དེ་ན། དགེ་སློང་སྤྲིན་གྱི་དཔལ་བཞུགས་ཡོད་པ་དེའི་གམ་དུ་སོང་ནས་
ཆོས་ཞུ་དགོས་པ་བཀའ་གནང་བས། དེ་ལྟར་མཛད། དེ་ནས་དགེ་བའི་བཤེས་གཉེན་སྔ་མ་
སྔ་མས་ཕྱི་མ་ཕྱི་མ་རྣམས་ཀྱི་ལུང་པ་འདི་ན་དགེ་བའི་བཤེས་གཉེན་འདི་འདྲ་བ་ཡོད་རེད།
དེའི་གམ་དུ་ཆོས་ཞུས་ཞེས་བཀའ་གནང་བས། ནོར་བཟང་གིས་དགེ་བའི་བཤེས་གཉེན་
བརྒྱ་དང་བརྒྱད་ཀྱི་སྐུ་མདུན་ནས་བཀའ་ཆོས་གསན། དེ་ནས་གཞོན་ནུ་ནོར་བཟང་གིས་
འོག་མིན་གྱི་ཞིང་ན་སངས་རྒྱས་ལོངས་སྐུ་རྣམ་སྣང་གངས་ཅན་མཚོའི་སྐུ་མདུན་དུ། བྱང་
ཆུབ་སེམས་དཔའ་ཀུན་ཏུ་བཟང་པོ་སེང་གེའི་ཁྲི་ལ་བཞུགས་པ་ཞིག་མཇལ། དེར་མ་ཟད་
ཕྱོགས་བཅུའི་སངས་རྒྱས་ཀྱི་ཞིང་ཁམས་མང་པོར་རྡུལ་གྱི་གྲངས་དང་མཉམ་པའི་སངས་
རྒྱུས་རེ་རེའི་སྐུ་མདུན་དུ་ཀུན་ཏུ་བཟང་པོ་རེ་རེ་བཞུགས་པ་མཇལ། ཀུན་ཏུ་བཟང་པོ་
རྣམས་ཀྱིས་ཕྱག་གཡས་པ་བརྐྱངས་ཏེ་ནོར་བཟང་གི་དབུ་ཐོག་ཏུ་བཞག་ནས་དབྱངས་
གཅིག་ཏུ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་གསུངས་སོ། །
གཉིས་པ། རྒྱ་གར་སྐད་དུ། ཨཱརྱ་བྷ་དྲ་ཙརྱ་པྲ་ཎི་དྷ་ན་རཱ་ཛ། ཞེས་རྒྱ་གར་གྱི་སྐད་
ལ་མདོ་འདིའི་མཚན་ལ་འདི་སྐད་བྱ་བ་དང་། བོད་སྐད་དུ། འཕགས་པ་བཟང་པོ་སྤྱོད་པའི་
སྨོན་ལམ་གྱི་རྒྱལ་པོ། དེའི་དོན་ནི། ཨརྱ་ཞེས་པ་འཕགས་པ། བྷ་དྲ་བཟང་པོ། ཙརྱ་སྤྱོད་པ།
པྲ་ཎི་དྷ་ན་སྨོན་ལམ། རཱ་ཛ་རྒྱལ་པོ། དེའི་དོན་ཡང་འཕགས་པ་ཞེས་པ་བརྗོད་བྱ་བྱང་ཆུབ་
སེམས་དཔའ་ཀུན་ཏུ་བཟང་པོ་ལ་སྦྱར་ན། ཀུན་ཏུ་བཟང་པོ་དེའང་འཕགས་པའི་གང་ཟག་
ཡིན་ཞིང་། དེའང་ག་འདྲ་ཞིག་ཡིན་ཞེ་ན། ཆོས་ཐམས་ཅད་ཀྱི་གནས་ལུགས། མངོན་སུམ་
དུ་རྟོགས་པ་ཞིག་ལ་འཕགས་པ་ཟེར། འཕགས་པ་ཞེས་པ་ས་ཐོབ་པའམ། སོ་སོའི་སྐྱེ་བོའི་
ས་ལས་རིང་དུ་འཕར་བས་ན་འཕགས་པ་ཟེར། མྱང་འདས་ཀྱི་མདོ་ལ་ཡང་འཕགས་པ་
ཟེར་ཞིང་། འཕགས་པ་བརྒྱད་སྟོང་པ་ལྟ་བུ་དང་། དེའི་ཕྱིར་བདེ་བར་གཤེགས་པའི་གསུང་
245



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རབ་ཐམས་ཅད་ལས་ཁྱད་པར་དུ་འཕགས་པས་ན་འཕགས་པ། བཟང་པོ་སྤྱོད་པ་ཞེས་པ་
སྤྱོད་པ་བཟང་པོའི་ནང་ནས་འདིར་བྱང་ཆུབ་སེམས་དཔའི་སྤྱོད་པ་ཡོངས་རྫོགས་ལྟ་བུ། དེ་
ཡང་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ཡིན་པས་ན་ཀུན་ཏུ་བཟང་པོའི་སྨོན་
ལམ། བྱང་ཆུབ་སེམས་དཔའ་ཀུན་ཏུ་བཟང་པོའི་མཛད་ཆོས་མང་པོ་ཡོད་པའི་ནང་ནས་
སྨོན་ལམ། སྨོན་ལམ་ཞེས་པ་འདི་ཡང་འདུན་པ་སངས་རྒྱས་ཀྱི་གོ་འཕང་ཐོབ་དགོས་སྙམ་
པའི་འདུན་པ་གཙོ་བོར་གྱུར་པའི་སེམས་སེམས་བྱུང་ལ་སྨོན་ལམ་ཞེས་དང་། སྤྱིར་བཏང་
སྨོན་ལམ་ཞེས་པ་སྤྱི་དང་། བསྔོ་བ་ནི་དགེ་བའི་རྩ་བ་འདི་ཡིས་འབྲས་བུ་འདི་ལྟ་བུ་ཞིག་
ཐོབ་དགོས་སྙམ་པའི་བསྔོ་བ་བྱེད་པ་དང་། ཡང་བསྔོ་བ་དང་སྨོན་ལམ་ཐ་དད་ཡང་ཡིན་
ཟེར་། དཔེར་ན་བསོད་ནམས་འདི་ཡིས་ཐམས་ཅད་གཟིགས་པ་ཉིད་ཞེས་པ་ལྟ་བུ་དང་།
ཕྱག་འཚལ་བ་དང་མཆོད་ཅིང་བཤགས་པ་དང་། ཐམས་ཅད་རྫོགས་པའི་བྱང་ཆུབ་ཐོབ་
ཕྱིར་བསྔོ་ཞེས་པ་དགེ་བའི་རྩ་བ་འདི་ཡིས་འབྲས་བུ་འདི་ལྟ་བུ་ཐོབ་དགོས་སྙམ་པ་བྱས་པ་
ལ་བསྔོ་བ། ཡང་དེ་འདྲའི་དགེ་རྩ་དམིགས་བསལ་མ་བཟུང་བ། དཔེར་ན། འཇིག་རྟེན་
བདེ་ཞིང་ལོ་ལེགས་དང་། །ལྟ་བུ་སྨོན་ལམ་འདི་གཉིས་སོ་སོ་ཡིན་པའི་དབང་དུ་བྱས་ཏེ་
མདོ་འདི་བསྔོ་བ་ཡིན་ཏེ། དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་རྫོགས་
པའི་བྱང་ཆུབ་ཐོབ་ཕྱིར་བསྔོ་ཞེས་དགེ་རྩ་གཅིག་རྒྱུ་བྱས་ནས་བསྔོ་བ་ཡིན་གསུངས། གང་
གིས་བསྔོ་བའི་རྒྱལ་པོ་འདི་ཐོས་ནས་ཞེས། བསྔོ་བ་ཡི་རྒྱལ་པོ་དང་འདྲ་བ་ཡིན་པས་ན་
རྒྱལ་པོ་ཟེར། དཔེར་ན་རྒྱལ་པོ་ཆེན་པོ་གཅིག་གི་འོག་ཏུ་རྒྱལ་ཕྲན་མང་པོ་མངའ་འོག་ཏུ་
འདུ་བ་བཞིན་སྨོན་ལམ་གྱི་མདོ་འདིའི་ནང་དུ་སྨོན་ལམ་མང་པོ་འདུ་བ་ཡིན་ནོ། །འཕགས་
པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཞེས་ལོ་ཙཱ་བས་འགྱུར་ལ་བར་
ཆད་མི་ཡོང་བའི་ཕྱིར་འགྱུར་ཕྱག་མཛད་པ་ཡིན།
ལ246ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
མདོ་དངོས་ལ་བསྔོ་རྒྱུའི་དགེ་བ་བསགས་པ་དང་། དེ་བསྔོ་བ་གཉིས་ལས། དང་པོ་
ལ་ཕྱག་འཚལ་བའི་ཡན་ལག་སོགས་དྲུག་ལས། དང་པོ་སྤྱིར་ལུས་ངག་ཡིད་གསུམ་སོ་
སོར་ཕྱེ་ནས་ཕྱག་འཚལ་བ་ནི། ཞིང་ཁམས་ཇི་སྙེད་པ་ན་སངས་རྒྱས་སུ་དག །ཤར་ལ་
སོགས་པའི་ཕྱོགས་བཅུའི་འཇི་རྟེན་ན། དུས་གསུམ་དུ་གཤེགས་ཤིང་བྱོན་པའི་མི་ཡི་སེང་
གེ་སངས་རྒྱས་ཀུན། བདག་གིས་དུས་གསུམ་གྱི་སངས་རྒྱས་མ་ལུས་དེ་དག་ཐམས་ཅད་ལ་
ལུས་དང་བ་སྟེ། སེམས་ཀྱིས་དད་པ་བྱས་པའི་སྒོ་ནས་ཕྱག་འཚལ་བ་དང་། དེ་བཞིན་དུ་
ངག་ཡིད་དང་བས་ཕྱག་བགྱིའོ། །
བྱེ་བྲག་སོ་སོར་ཕྱེ་ན་ཕྱག་འཚལ་བ་ལ་གསུམ་ལས། ལུས་ཀྱིས་ཕྱག་འཚལ་བ་ནི།
བཟང་པོ་སྤྱོད་པའི་སྨོན་ལམ་གྱི་བརྗོད་བྱ་ལ་དད་པ་བྱས་པའི་སྟོབས་དག་གིས་སངས་རྒྱས་
ལ་མ་དད་པ་ལ་སོགས་པའི་ཉོན་མོངས་པ་ཐམས་ཅད་ཟིལ་གྱིས་གནོན་པའི་སྒོ་ནས་དུས་
གསུམ་གྱི་རྒྱལ་བ་ཐམས་ཅད་ལ་རང་གི་མདུན་དུ་ཡིད་ཀྱིས་མངོན་སུམ་དུ་ཡོད་པར་བསམ་
ཞིང་། ལུས་གཅིག་མ་ཡིན་པར་ལུས་ཀྱི་གྲངས་ནི་སངས་རྒྱས་བཞུགས་པའི་ཞིང་གི་རྡུལ་
ཕྲན་གྱི་གྲངས་ཇི་སྙེད་ཡོད་པ་དེ་སྙེད་ཀྱི་གྲངས་དང་མཉམ་པ་དེ་སྙེད་ཀྱི་ལུས་རབ་བཏུད་པ་
སྟེ་གུས་པ་ཡིས་རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །
ཡིད་ཀྱིས་ཕྱག་འཚལ་བ་ནི། རྡུལ་ཕྲ་རབ་གཅིག་གི་སྟེང་ན་སངས་རྒྱས་ཀྱི་ཞིང་
ཁམས་ཡོངས་ལ་རྡུལ་ཕྲན་གྱི་གྲངས་ཀ་ཇི་སྙེད་ཡོད་པ་དེ་སྙེད་ཀྱི་གྲངས་དང་མཉམ་པའི་
སངས་རྒྱས་རྣམས། སྐུ་རྐྱང་མ་ཡིན་པར་སངས་རྒྱས་ཀྱི་སྲས་ཏེ་བྱང་ཆུབ་སེམས་དཔའི་
དབུས་ན་བཞུགས་པ་དག་བློས་བསམ་ལ། དེ་ཡང་རྡུལ་གཅིག་གི་སྟེང་ན་རྡུལ་ཇི་སྙེད་པའི་
སངས་རྒྱས་བཞུགས་པ་དེ་ལྟར། ཆོས་ཀྱི་དབྱིངས་རྣམས་མ་ལུས་པ་སྟེ། ཆོས་དབྱིངས་ཀྱིས་
གར་ཁྱབ་པ་ཐམས་ཅད་རྒྱལ་བ་ཡང་དག་པ་སངས་རྒྱས་དག་གིས་གང་བར་མོས།
མ247



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ངག་གིས་ཕྱག་འཚལ་བ་ནི། སངས་རྒྱས་མང་པོ་དེ་དག་གིས་བསྔགས་པ་སྟེ།
སངས་རྒྱས་ཀྱི་ཡོན་ཏན་མི་ཟད་པའི་རྒྱ་མཚོ་ལྟ་བུ་དེ་རྣམས་ལ་བསྟོད་པ་ཕུལ་བའི་ཚིག་
གིས། དབྱངས་ཀྱི་ཡན་ལག་མང་པོ་ཡོད་པའི་ནང་ནས་འགྱུར་ཁུག་འདེགས་འཇོག་ཕྲ་སྦོམ་
ལ་སོགས་རྒྱ་མཚོའི་སྒྲ་ཀུན་གྱིས། རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །བདེ་བར་
གཤེགས་པ་ཐམས་ཅད་བདག་གིས་བསྟོད། །དེས་སྡིག་པ་ཐམས་ཅད་དག་པ་དང་དེའི་
ནང་ནས་ང་རྒྱལ་གྱིས་ཀུན་ནས་བསླངས་པའི་ལས། ཕྲག་དོག་ལ་སོགས་པའི་ཉོན་མོངས་
པའི་ལས་རྣམས་འདག་པ་ཡིན་གསུངས།
གཉིས་པ་མཆོད་པ་འབུལ་བའི་ཡན་ལག་ལ་གཉིས་ལས། གོང་ན་ཡོད་པའི་མཆོད་
པ་ནི། པདྨ་ལ་སོགས་པའི་མེ་ཏོག་སྡིག་དང་མ་འདྲེས་པས་དམ་པ་རྣམས་དང་། རིན་པོ་ཆེ་
ཕྲེང་བ་དམ་པ་དང་། སྙན་ལ་དཀྲོལ་བྱ་སིལ་སྙན་རྣམས་དང་། ཙན་དན་སོགས་ལ་བཟོས་
པའི་དྲི་བཟང་གི་བྱུག་པ་དང་། གསེར་སོགས་ཀྱི་ཡུ་བ་བྱས་པའི་གདུགས་མཆོག་དང་།
མར་མེ་མཆོག་དང་བདུག་སྤོས་དམ་པའི་མཆོད་པ་ཡིས་རྒྱལ་བ་དེ་དག་ཐམས་ཅད་ལ་ནི་
མཆོད་པར་བགྱི། ཆོས་གོས་རྣམ་པ་གསུམ་ལ་
མ་ལ་སོགས་པའི་ན་བཟའ་དམ་པ་རྣམས་དང་།
མེ་ཏོག་མ་བསྲེག་པ་དྲི་བྲོ་བའི་དྲི་མཆོག་དང་། གུར་ཀུམ་དང་ཨ་ག་རུ་ལ་སོགས་པའི་དྲི་
ཞིམ་པོའི་ཕྱེ་མའི་ཕུར་མ་བརྩེགས་ནས་བཞག་པའི་རི་རབ་མཉམ་པ་དང་། བཀོད་པ་སྟེ་
མཆོད་པའི་ཚོགས་མང་པོ་ཁྱད་པར་འཕགས་པའི་མཆོག་ཀུན་གྱིས། རྒྱལ་བ་དེ་དག་ལ་ནི་
མཆོད་པར་བགྱི། །བླ་ན་མེད་པའི་མཆོད་པ་ནི། གོང་དུ་མེ་ཏོག་ལ་སོགས་པའི་འཇིག་རྟེན་
པའི་མཆོད་པ་དེ་རྣམས་ལས་ཀྱང་། མཆོད་པ་གང་རྣམས་བླ་ན་མེད་པ་སྟེ་བྱང་སེམས་
འཕགས་པའི་གང་ཟག་རྣམས་ཀྱི་སྨོན་ལམ་དང་ཏིང་ངེ་འཛིན་གྱིས་སྤྲུལ་བའི་ཟག་མེད་ཀྱི་
ལས་ལས་བྱུང་བའི་མཆོད་པ་རྒྱ་ཆེ་བ་ཕྱོགས་ཐམས་ཅད་ལ་ཁྱབ་པར་གྱུར་པ་བླ་ན་མེད་
ལ248



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
པའི་མཆོད་པ་དེ་དག་རྒྱལ་བ་ཐམས་ཅད་ལ་ཡང་ཕུལ་བར་མོས། ཕྱག་མཆོད་བསྡུས་ནས་
གསུངས་པ་ནི། བྱང་ཆུབ་སེམས་དཔའ་ཀུན་ཏུ་བཟང་པོའི་ཐུགས་ཀ་ནས་མཆོད་པའི་རྫས་
བསམ་གྱིས་མི་ཁྱབ་པ་སྤྲུལ་ནས་རྒྱལ་བ་སྲས་བཅས་ལ་མཆོད་པ་ཕུལ་བའི་སྤྱོད་པ་ལ་དད་
པའི་སྟོབས་དག་གིས། རང་གི་སྙིང་ག་ནས་མཆོད་པ་ནམ་མཁའི་ཁམས་གང་བར་སྤྲུལ་ཏེ།
རྒྱལ་བ་ཀུན་ལ་ཕྱག་འཚལ་བ་དང་མཆོད་པ་ཕུལ་བར་བགྱི།
གསུམ་པ་བཤགས་པའི་ཡན་ལག་ནི། བཤགས་པའི་དོན་ནི་སྡིག་པ་བྱས་པ་དེ་ཚོ་
ལ་འགྱོད་པ་བྱས་ནས་ད་ཕྱིན་ཆད་མི་བྱེད་སྙམ་པའི་བསམ་བློ་དེའོ། །ཀུན་སློང་འདོད་
ཆགས་ཀྱིས་ཀུན་ནས་བསླང་བ་དང་དེ་བཞིན་དུ་ཞེ་སྡང་དང་གཏི་མུག་དབང་གིས་ནི། སྦྱོར་བ་
ལུས་ཀྱི་སྒོ་ནས་སྲོག་བཅད་པ་དང་། ངག་གིས་རྫུན་དང་། དེ་བཞིན་ཡིད་ཀྱིས་ཀྱང་གནོད་
སེམས་བྱས་པ་ལྟ་བུའི་སྡིག་པ་མི་དགེ་བ་བདག་གིས་བགྱིས་པ་ཅི་མཆིས་པ། དེ་དག་
ཐམས་ཅད་བདག་གིས་ཉེས་པ་རྣམས་སྡེ་ཚན་མ་འདྲེས་པར་སོ་སོར་ངོས་བཟུང་ནས་
བཤགས་པ་བྱེད་པ་ཡིན། རྗེས་སུ་ཡི་རང་བའི་ཡན་ལག་ནི། ཕྱོགས་བཅུའི་རྒྱལ་བ་ཀུན་
དང་སངས་རྒྱས་དེ་དག་གི་སྲས་བྱང་ཆུབ་སེམས་དཔའི་བསོད་ནམས་དང་། རང་རྒྱལ་
རྣམས་དང་སློབ་པ་ཉན་ཐོས་རྒྱུན་ཞུགས་ནས་ཕྱིར་མི་འོང་བར་དང༌། མི་སློབ་པ་ཉན་ཐོས་
དགྲ་བཅོམ་པ་དང་། འཕགས་པའི་གང་ཟག་བཞི་པོ་མ་ཡིན་པའི་འགྲོ་བ་འདོད་ཆགས་དང་
བཅས་པའི་སྒོ་ནས་འཁོར་བའི་གནས་སུ་འགྲོ་བའི་འགྲོ་བ་ཀུན་གྱི་བསོད་ནམས་གང་ལ་
ཡང་། དེ་དག་ཀུན་གྱི་རྗེས་སུ་བདག་ཕྲག་དོག་མ་བྱས་པར་དགའ་བས་རྗེས་སུ་ཡི་རང་ངོ།
ཆོས་ཀྱི་འཁོར་ལོ་བསྐོར་བར་བསྐུལ་བ་ནི། གང་རྣམས་ཕྱོགས་བཅུ་ན་གཞུགས་པའི་
འཇིག་རྟེན་གྱི་མ་རིག་པའི་མུན་པ་སེལ་བའི་སྒྲོན་མ་སངས་རྒྱས་རྣམས་བྱང་ཆུབ་ཏུ་ལམ་གྱི་
རིམ་པར་བགྲོད་དེ། སངས་རྒྱས་པ་དངོས་པོ་ཐམས་ཅད་ལ་མ་ཆགས་པའི་གོ་འཕང་
༤249



ཐོར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བརྙེས་པའི་སངས་རྒྱས་དེ་རྣམས་ཆོས་ཀྱི་དབྱིངས་སུ་བཞུགས་ནས། ཆོས་གསུངས་པར་མི་
སྤྲོ་མཁན་གྱི་མགོན་པོ་སངས་རྒྱས་དེ་དག་ལ་ནི། ཞུ་བ་པོ་བདག་གིས་དེ་དག་ཐམས་ཅད་
ལ་འཁོར་ལོ་བླ་ན་མེད་པ་ཆོས་ཀྱི་འཁོར་ལོ་བསྐོར་བར་ཐུགས་རྒྱུད་བསྐུལ། མྱ་ངན་མི་
འདའ་བར་གསོལ་བ་འདེབས་པའི་ཡན་ལག་ནི། མྱ་ངན་ལས་འདའ་བའི་ཚུལ་སྟོན་པར་
གང་བཞེད་པའི་སངས་རྒྱས་དེ་དག་ལ་འགྲོ་བ་ཀུན་ལ་མཐར་ཐུག་པན་ཞིང་གནས་སྐབས་
བདེ་བ་ཐོབ་པའི་ཕྱིར། དུས་ཡུན་རིང་པོ་བསྐལ་པ་སངས་རྒྱས་ཀྱི་ཞིང་གི་རྡུལ་ཕྲན་ཇི་སྙེད་
ཡོད་པ་དེ་སྙེད་ཀྱི་བསྐལ་པར་བཞུགས་པར་ཡང་། བདག་གིས་ཐར་མོ་རབ་སྦྱར་གསོལ་བ་
སྟེ་ཞུ་བར་བགྱི། དགེ་རྩ་བསྔོ་བའི་ཡན་ལག་ནི། ཡན་ལག་དྲུག་གི་དགེ་རྩ་བསྔོ་བ་དང་།
མདོ་འདོན་པའི་དགེ་རྩ་བསྔོ་བ་གཉིས་ལས། དང་པོ་ནི་ཕྱག་འཚལ་བའི་དགེ་རྩ་དང་།
མཆོད་ཅིང་བཤགས་པ་དང་། རྗེས་སུ་ཡི་རང་བསྐུལ་ཞིང་གསོལ་བ་འདེབས་པ་ཡི་དགེ་བ་
ཅུང་ཟད་དེ་ཆུང་ཚགས་ནས་བདག་གིས་ཅི་བསགས་པ། ཐམས་ཅད་འབྲས་བུ་གཞན་དག་
ཐོབ་པའི་ཕྱིར་མ་ཡིན་པ་གཞན་དོན་དུ་བདག་གི་རྫོགས་པའི་བྱང་ཆུབ་ཐོབ་པའི་ཕྱིར་
བསྔོའོ། །ལྷག་བསམ་དག་པའི་སྨོན་ལམ་ནི། མྱ་ངན་ལས་འདས་པའི་ཚུལ་བསྟན་ཟིན་
པའི་འདས་པའི་སངས་རྒྱས་འོད་སྲུང་ལ་སོགས་པའི་རྣམས་དང་། ད་ལྟ་ཕྱོགས་བཅུ་ཡི་
འཇིག་རྟེན་དག་ན་གང་བཞུགས་པའི་ད་ལྟར་གྱི་སངས་རྒྱས་རྣམས་ལ་རང་གཞན་གཉིས་
ཀས་མཆོད་པར་གྱུར་ཅིག བྱང་ཆུབ་སེམས་དང་འ་གང་ཡང་སངས་རྒྱས་ཀྱི་སར་མ་བྱོན་དེ་
དག་རབ་མྱུར་བར་ཏེ་མགྱོགས་པོར། བསམ་པ་ཚོགས་གཉིས་ཡོངས་སུ་རྫོགས་བྱང་ཆུབ་
རིམ་པར་ཏེ། ལམ་རྣམས་རིམ་བཞིན་བྱང་ཆུབ་ནས་སངས་རྒྱས་སྤྱོན་པ་སྟེ་སར་བྱོན་པར་ཤོག
།སྣོད་ཀྱི་འཇིག་རྟེན་བདེ་བ་ཅན་གྱི་ཞིང་ལྟ་བུ་གྱུར་པའི་སྨོན་ལམ་ནཾ། ཕྱོགས་བཅུག་ལའི་གང་
ཡང་རུང་བའི་ཞིང་ཁམས་རྒྱ་ཆེན་པོ་རྣམས་ཇི་སྙེད་ཡོད་པའི། སྣོད་ཀྱི་འཇིག་རྟེན་དེ་དག་རྒྱ་
{ |



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཆེར་མི་གཙང་བ་དང་། རྡོ་དང་། འབར་འབུར་སོགས་མེད་པར་ཡོངས་སུ་དག་པར་གྱུར་ཅིག །
བྱང་ཆུབ་ཤིང་དབང་དྲུང་དུ་གཤེགས་ཤིང་བྱོན་པའི་རྒྱལ་བ་དང་། སངས་རྒྱས་སྲས་བྱང་ཆུབ་
སེམས་དཔའ་རྣམས་ཀྱིས་རབ་ཏུ་གང་བར་ཤོག ། སེམས་ཅན་རྣམས་ལ་ཕན་བདེ་བསམ་པ་
ནི། ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་ལུས་དང་སེམས་ལ་ནད་
མེད་བདེ་བར་གྱུར། འགྲོ་བ་ཀུན་གྱི་ཆོས་ཀྱི་དོན་རྣམས་ནི་སོ་སོའི་བློ་སྟེ་ཆོས་ཀྱི་དོན་དང་
མཐུན་པར་གྱུར་ཅིང་ཆོས་ཀྱི་རེ་བའང་འགྲུབ་པར་ཤོག །
བྱང་ཆུབ་སེམས་མི་བརྗེད་པའི་སྨོན་ལམ་ནི། བྱང་ཆུབ་ཀྱི་སྤྱོད་པ་སྦྱིན་པ་གཏོང་བ་
སོགས་དག་ནི་བདག་སྤྱོད་ཅིང་། སྐྱེ་བ་ཕྱི་མ་འགྲོ་བ་རིགས་ལྔ་པོ་ཀུན་ཏུ་སྐྱེས་ཀྱང་སྐྱེ་བ་སྔ་
མ་དྲན་པར་འགྱུར་བར་ཤོག ། དེ་དྲན་ནས་དེའི་སྐབས་ཀྱི་བྱང་ཆུབ་ཀྱི་སེམས་དེ་དྲན་པར་
འགྱུར་བ་ཡིན། ཚེ་རབས་ཀུན་ཏུ་མར་འཆི་འཕོ་ཞིང་ཡར་སྐྱེ་བ་ལེན་པའི་གནས་སྐབས་ན།
དུས་རྟག་དུ་བདག་ནི་རབ་ཏུ་བྱུང་བར་ཐོབ་པར་ཤོག་ཅིག ། རྒྱལ་བ་ཀུན་གྱི་ཅི་མཛད་པའི་
རྗེས་སུ་སློབ་གྱུར་ཏེ། བཟང་པོ་བྱང་ཆུབ་སེམས་དཔའི་སྤྱོད་པ་ཕར་ཕྱིན་དྲུག་ཡོངས་སུ་
རྫོགས་པར་བྱེད་ཅིང་། དེའི་ནང་ནས་ཀྱང་ཁྱད་པར་དུ་ཚུལ་ཁྲིམས་ཀྱི་སྤྱོད་པ་ལ་དྲི་མས་མ་
གོས་པས་དྲི་མ་མེད་པ་དང་། རང་དོན་དུ་ཐེག་པ་འོག་མའི་ཐར་པ་ཐོབ་དགོས་སྙམ་པ་ནས་
བསྲུང་བའི་ཚུལ་ཁྲིམས་ཀྱི་དྲི་མས་མ་གོས་པའི་ཡོངས་སུ་དག་པ་དང་། ཕམ་པ་བཞི་མ་
ཕོག་པའི་སྒོ་ནས་ཚུལ་ཁྲིམས་དུས་རྟག་ཏུ་མ་ཉམས་པ་དང༌། སྐྱེ་བ་ཕྱི་མ་མཐོ་རིས་ཐོབ་
པའི་ཆེད་དུ་བསྲུང་བའི་ཚུལ་ཁྲིམས་ཀྱི་སྐྱོན་གྱིས་གོས་པ་མེད་པར་ཁྱད་ཆོས་བཞི་ལྡན་གྱི་
སྤྱོད་པ་སྤྱོད་གྱུར་ཅིག སྐད་དུ་མས་ཆོས་སྟོན་པའི་སྨོན་ལམ་ནི། ལྷ་ཡི་སྐད་དང་ཀླུ་དང་
གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང་། །དང་གི་སྒྲས་སྐད་གཞན་
རྣམས་བསྡུས། འགྲོ་བ་ཀུན་གྱི་སྒྲ་རྣམས་ཇི་ཙམ་པར། །སེམས་ཅན་ཐམས་ཅད་ཀྱི་སྐད་དུ་
མ251ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བདག་གིས་ཆོས་སྟོན་ཏོ། །དེས་ཤིང་སེམས་རྒྱུད་དུལ་ཞིང་ཕ་རོལ་ཕྱིན་ལ་རབ་བརྩོན་སྤྲོ་
བ་དང་བཅས་ཏེ། བྱང་ཆུབ་སེམས་ནི་ནམ་ཡང་བརྗེད་པར་མ་གྱུར་པ་ཚེ་རབས་ཐམས་ཅད་
དུ་དྲན་པར་གྱུར་ཅིག །ད་ལྟ་ང་ཚོས་ཆོས་བྱེད་དགོས་བསམ་ན་ཡང་སྒྲིབ་པ་ཤས་ཆེ་བའི་རྒྱུ་
མཚན་གྱིས་སེམས་ཀྱི་བྱེད་རོགས་མི་བྱེད་པ་ཡིན། དེས་ན་སྒྲིབ་པ་སྦྱང་དགོས་པ་ཤིན་ཏུ་
གནད་ཆེ་བ་ཡིན། སྡིག་པ་ཡི་སེམས་བྱུང་གང་ཡིན་པ་རྣམས་ཀྱིས་བྱང་སེམས་སྒྲིབ་པར་
འགྱུར་པ་དག་དེ་དག་མ་ལུས་ཡོངས་སུ་བྱང་བར་ཤོག །
འཁོར་བའི་ཉེས་པས་མ་གོས་པ་གཞན་དོན་དུ་འཁོར་བར་སྐྱེ་བ་ལེན་ཐུབ་པའི་སྨོན་
ལམ་ནི། ཟག་བཅས་ཀྱི་ལས་དང་ཉོན་མོངས་པའི་དབང་གིས་སྡིག་པ་མ་བསགས་ཀྱང་
བདུད་ཀྱི་ལས་རྣམས་ཀྱིས་རྐྱེན་པས་ངན་སོང་དུ་འགྲོ་བ་དེ་ལྟ་བུའི་ལས་ལས་གྲོལ་ཞིང་
འཇིག་རྟེན་འགྲོ་བ་གཞན་ལྔ་པོ་རྣམས་སུ་ཡང་གཞན་དོན་དུ་སྙིང་རྗེས་སྐྱེ་བ་ལེན་དགོས།
འཁོར་བར་སྐྱེ་བ་ལེན་པའི་ཚུལ་ནི། དཔེ་ཇི་ལྟར་ན་མེ་ཏོག་པདྨོ་ལ་ཆུས་མི་ཆགས་པ་
བཞིན། བྱང་སེམས་རྣམས་འཁོར་བར་སྐྱེས་ཀྱང་འཁོར་བའི་ཉེས་པས་མ་གོས་པ་དགོས་
པ་དང་། དེ་མ་ཟད་ཉི་ཟླ་ནམ་མཁའ་ལ་ཐོག་པ་མེད་པར་ཕྱིན་ནས་ཕན་པ་རྒྱ་ཆེན་འབྱུང་བ་
ལྟར། འཁོར་བར་སྐྱེ་བ་བླངས་ནས་སེམས་ཅན་ལ་ཕན་ཐོགས་རྒྱ་ཆེན་འབྱུང་བའི་བྱ་བ་
སྤྱད་ཐུབ་པར་ཤོག །
སེམས་ཅན་ལ་ཕན་པ་དང་བདེ་བའི་སྨོན་ལམ་ནི། སངས་རྒྱས་ཀྱི་ཞིང་གི་ཁྱོན་དང་
ཕྱོགས་རྣམས་ཇི་ཙམ་པར་འཇིག་རྟེན་གྱི་ཁམས་ཚད་ན། སེམས་ཅན་ཐམས་ཅད་ཀྱི་ངན་
སོང་སྡུག་བསྔལ་རབ་ཏུ་ཞི་བར་བྱེད། གནས་སྐབས་མཐོ་རིས་ཀྱི་བདེ་བ་དག་ལ་འགྲོ་བ་
ཀུན་འགོད་ཅིང་། མཐར་ཐུག་འགྲོ་བ་ཐམས་ཅད་ལ་ནི་ཆོས་ཀྱི་སྒོ་ནས་ཕན་པར་ལོངས་
སྤྱད་ཐུབ་པར་ཤོག །གོ་ཆ་དང་འབྲེལ་བའི་སྨོན་ལམ་ནི། བྱང་ཆུབ་སེམས་དཔའ་རྣམས་
ལ252ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཀྱི་སྤྱོད་པ་ཡོངས་སུ་རྫོགས་བྱེད་ཅིང་། བདག་ཅག་གི་སྟོན་པ་རྒྱལ་རིགས་སུ་འཁྲུངས་པ་
དང་། བཙུན་མོའི་འཁོར་ལ་རོལ་བ་ལྟ་བུའི་སེམས་ཅན་གཞན་དག་གི་ལུས་ངག་གི་སྤྱོད་པ་
དང་མཐུན་པར་འཇུག་པར་ཤོག །བཟང་པོ་བྱང་ཆུབ་སེམས་དཔའི་སྤྱོད་པ་དག་ནི་སེམས་
ཅན་གཞན་ལ་རབ་ཏུ་སྟོན་པའི་སྒོ་ནས་ཆོས་བཤད་ཅིང་། ལས་དེ་གསུམ་མ་འོངས་བསྐལ་
ཀུན་ཏུ་སྤྱོད་པར་གྱུར།
གྲོགས་བཟང་པོ་དང་འཕྲད་པའི་སྨོན་ལམ་ནི། རང་གི་སྤྱོད་པ་གྲོགས་ཀྱི་རྐྱེན་གྱིས་
འགྱུར་སྲིད་པས་ན་གྲོགས་བཟང་པོ་དང་འཕྲད་དགོས་པ་གནད་ཤིན་ཏུ་ཆེ་བས། བདག་ནི་
བྱང་ཆུབ་སེམས་དཔའ་དག་གི་སྤྱོད་པ་དང་མཚུངས་པར་གང་སྤྱོད་པའི་གྲོགས་པོ་དེ་དག་
དང་ནི་རྟག་ཏུ་འགྲོགས་པར་ཤོག །གྲོགས་པོ་དེ་དག་དང་ལྷན་གཅིག་ཏུ་འགྲོགས་ནས་
ལུས་དང་ངག་རྣམས་དང་ནི་སེམས་ཀྱིས་ཀྱང་། སྤྱོད་པ་དག་དང་སྨོན་ལམ་ཐམས་ཅད་
གཅིག་ཏུ་སྤྱད་པར་ཤོག་ཅིག །དགེ་བའི་བཤེས་གཉེན་དང་འཕྲད་པའི་སྨོན་ལམ་ནི།
བདག་ལ་ཕན་པར་འདོད་པའི་གྲོགས་པོ་ཆོས་གསུང་མཁན་གྱི་དགེ་བའི་བཤེས་གཉེན་
གང་དག་བཟང་པོ་སྤྱོད་པ་སྟེ་ཐེག་པ་ཆེན་པོའི་ལམ་རབ་ཏུ་སྟོན་པ་རྣམས་ལ། དེ་དག་དང་
ཡང་རྟག་ཏུ་འཕྲད་པར་ཤོག །གྲོགས་དགེ་བའི་བཤེས་གཉེན་དེ་དག་བདག་གིས་ནམ་
ཡང་ཡིད་མི་འབྱུང་ཏེ་ཞེ་མ་ལོག་པར་དེ་དག་གི་ཐུགས་རྟག་ཏུ་མཉེས་པར་ཤོག་ཅིག །
སངས་རྒྱས་ཀྱི་ཞལ་ལ་བལྟ་བའི་སྨོན་ལམ་ནི། སངས་རྒྱས་བྱང་ཆུབ་སེམས་དཔའི་
སྲས་ཀྱིས་བསྐོར་བའི་མགོན་པོ་རྣམས། མངོན་སུམ་རྟག་ཏུ་བདག་གིས་རྒྱལ་བ་བལྟ་བ་སྟེ་
སངས་རྒྱས་མཇལ་བར་ཤོག །སངས་རྒྱས་རྣམས་མཇའ་ནས་མ་འོངས་བསྐལ་བ་ཀུན་ཏུ་
མི་སྐྱོ་བར། དེ་དག་ལ་ཡང་མཆོད་པ་རྒྱ་ཆེར་བགྱི། །རྒྱལ་བ་རྣམས་ཀྱིས་དམ་པའི་ཆོས་
གསུང་རབ་ཡན་ལག་བཅུ་གཉིས་དང་སྡེ་སྣོད་གསུམ་སོགས་ལ་ཐོས་བསམ་བྱེད་པའི་སྒོ་ནས་
253ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མི་ཉམས་པར་འཛིན་ཅིང་། བྱང་ཆུབ་སེམས་དཔའི་སྤྱོད་པ་གཞན་དག་ལ་བཤད་པའི་སྒོ་
ནས་སེམས་ཅན་ལ་ཀུན་ཏུ་སྣང་བར་བྱེད། སྤྱིར་ང་ཚོའི་དགེ་བའི་རྩ་བ་ལ་དྲི་མ་ཡོད་མེད་
མང་པོ་ཡོང་གི་ཡོད། དང་པོ་ནས་དྲི་མ་མེད་པ་ཞིག་མི་ཡོང་བ་ཡིན། རིམ་བཞིན་ཡག་ཏུ་
གཏོང་དགོས་པ་ཡིན། བཟང་པོ་བྱང་ཆུབ་སེམས་དཔའི་སྤྱོད་པ་རང་དོན་ཡིད་བྱེད་ཀྱི་དྲི་མ་
རྣམ་པར་སྦྱོང་བ་ཡང་དེའི་ལས་དེ་གསུམ་མ་འོངས་བསྐལ་བ་ཀུན་ཏུ་སྤྱད་པར་བགྱི།
ཡོན་ཏན་གྱི་མཛོད་ཐོབ་པའི་སྨོན་ལམ་ནི། སྲིད་པ་ཁམས་གསུམ་འཁོར་བ་ཐམས་
ཅད་དུ་ཡང་འཁོར་བའི་གནས་སྐབས་ན། བསོད་ནམས་ཏེ་སྦྱིན་པ་དང་ཚུལ་ཁྲིམས་ལ་
སོགས་པ་དང་ཡེ་ཤེས་ཏེ་བསམ་གཏན་དང་ཤེས་རབ་ལ་སོགས་པ་དེ་དག་ནི་མི་ཟད་བརྙེས་
པ་དང་། ཐབས་སེམས་བསྐྱེད་དང་ཤེས་རབ་སྟེ་བདག་མེད་པའི་ཤེས་རབ་དང་། ཏིང་
འཛིན་ནི་ནམ་མཁའ་མཛོད་ཀྱི་ཏི་ངེ་འཛིན་དང་། རྣམ་ཐར་ནི་གཟུགས་ཅན་གཟུགས་ལ་
བལྟ་བའི་རྣམ་ཐར་སོགས་བརྒྱད་དང་ལ་སོགས་པ་ཡོན་ཏན་ཀུན་གྱི་མི་ཟད་པ་རྒྱལ་པོ་ཆེན་
པོའི་བང་མཛོད་བཞིན་དུ་ཟད་པ་མེད་པར་གྱུར་ཅིག །ཞིང་སྦྱོང་བ་ནི། རྡུལ་ཕྲན་ཆུང་ཆུང་
གཅིག་གི་སྟེང་ན་རྡུལ་ཕྲན་ཇི་སྙེད་ཀྱི་གྲངས་དང་མཉམ་པའི་སངས་རྒྱས་ཀྱི་ཞིང་རྣམས་ཏེ།
ཞིང་ཁམས་དེར་བཞུགས་པའི་རྒྱལ་བ་སྲས་བསམ་གྱིས་མི་ཁྱབ་པ་སྟེ་གྲངས་བློ་ཡུལ་ལས་
བརྒལ་བའི་སངས་རྒྱས་རྣམས། སངས་རྒྱས་སྐུ་རྐྱང་མ་ཡིན་པ་རྒྱལ་སྲས་ཀྱི་དབུས་ན་
བཞུགས་པ་ལ། བྱང་ཆུབ་སྤྱོད་པའི་མཆོད་པ་ཕུལ་བ་དང་ཆོས་ཉན་པ་ལ་སོགས་པ་སྤྱོད་
ཅིང་བལྟ་བར་བགྱི་སྟེ་མཐོང་བར་གྱུར་ཅིག །རྡུལ་གཅིག་གི་སྟེང་ན་རྡུལ་སྙེད་ཀྱི་སངས་
རྒྱུས་ཡོད་པ་དེ་ལྟར་མ་ལུས་ཐམས་ཅད་ཕྱོགས་སུ་ཡང་། དཔེར་ན་ཆུང་ཆུང་སྐྲ་ཙམ་གྱི་ཁྱོན་
ལ་དུས་སྐད་ཅིག་མ་གཅིག་གི་སྟེང་དུ་དུས་གསུམ་གྱི་རྡུལ་ཕྲན་གྱི་གྲངས་ཚད་ཇི་སྙེད་ཡོད་
པ་དེ་སྙེད་ཀྱི། སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང་། །བསྐལ་པ་རྒྱལ་མཚོར་སྤྱོད་
254



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
ཅིང་སངས་རྒྱས་རྣམས་རབ་ཏུ་འཇུག་པར་གྱུར་ཅིག །
སངས་རྒྱས་ཀྱི་སྤྱོད་ཡུལ་ལ་འཇུག་པའི་སྨོན་ལམ་ནི། དང་པོ་གསུང་གི་གསང་བ་ནི།
སངས་རྒྱས་ཀྱི་གསུང་གཅིག་ལ་ཡན་ལག་འཇམ་པ་དང་སྙན་པ་རྒྱང་རིང་དུ་གྲགས་པ་
སོགས་རྒྱ་མཚོའི་སྒྲ་སྐད་ཀྱིས། རྒྱལ་བ་རྣམས་ཀུན་གྱི་གསུང་དབྱངས་ཡན་ལག་མང་པོ་
ཡོད་པའི་ནང་ནས་རེ་རེ་བཞིན་སྐྱོན་མེད་པས་རྣམ་པར་དག་པ་ལ་འགྲོ་བ་ཀུན་གྱི་བསམ་
པ་ཇི་ལྟ་བ་བཞིན་དུ། མི་འདྲ་བའི་འཇུག་པའི་དབྱངས་དེ་འདྲའི་སངས་རྒྱས་ཀྱི་གསུང་ལ་
དུས་རྟག་ཏུ་འཇུག་པར་བགྱི་བ་སྟེ་ཐོབ་པར་གྱུར་ཅིག བརྗོད་བྱ་སྣ་ཚོགས་སྟོན་པའི་སྨོན་
ལམ་ནི། དུས་གསུམ་དུ་གཤེགས་པའི་རྒྱལ་བ་ཐམས་ཅད་དག་གིས་བརྗོད་བྱ་སྣ་ཚོགས་
སྟོན་པའི་ཆོས་ཀྱི་འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། སངས་རྒྱས་དེ་དག་གི་ཡང་
གསུང་དབྱངས་ནམ་མཁའ་མ་སྟོང་གི་བར་དུ་མི་ཟད་པ་ལ་རང་གི་བློ་ཡི་སྟོབས་ཀྱིས་
བདག་ཀྱང་ཡང་དག་པར་རབ་ཏུ་འཇུག་སྟེ་ཐོབ་པར་གྱུར་ཅིག །རྫུ་འཕྲུལ་གྱི་གསང་བ་ནི།
མ་འོངས་བསྐལ་པ་ཐམས་ཅད་དུ་རིམ་གྱིས་འཇུག་པ་དེ་ལ་ཡང་སངས་རྒྱས་ཀུན་གྱི་རྫུ་
འཕྲུལ་གྱི་སྟོབས་ཀྱིས་སྐད་ཅིག་གཅིག་གིས་འཇུག་པ་དེ་བཞིན་བདག་ཀྱང་སྐད་ཅིག་
གཅིག་གིས་འཇུག་པར་བགྱི་སྟེ་འཇུག་པ་ཐོབ་པར་གྱུར་ཅིག །དེ་ཡང་ཅི་ལྟ་བུ་ཞེ་ན་གང་
ཡང་བསྐལ་པ་དུས་གསུམ་དུ་སྲིད་ཚད་ཀྱི་བསྐལ་པ་དེ་དག་སྐད་ཅིག་རིལ་པོ་མ་ཟད་སྐད་
ཅིག་ཆ་ཤས་ཀྱིས་ནི་རྫོགས་པའི་སངས་རྒྱས་ཞུགས་པར་སྤྱད་པ་དེ་བཞིན་དུ་བདག་གིས་
ཀྱང་དེ་ལྟར་འཇུག་ཐོབ་པར་གྱུར་ཅིག་ཅེས་པའོ། །རྫུ་འཕྲུལ་གྱི་སྤྱོད་པ་ལ་འཇུག་པར་
སྨོན་པ་ནི། དུས་གསུམ་གཤེགས་པ་མི་ཡི་སེང་གེ་སངས་རྒྱས་གང་ཡིན་པ་དེ་དག་དུས་
སྐད་ཅིག་མ་གཅིག་བདག་གིས་བལྟ་ནུས་པ་གྱུར་ཅིག །རྟག་ཏུ་སངས་རྒྱས་དེ་དག་གི་ནི་
སྤྱོད་ཡུལ་སྐད་ཅིག་དང་བསྐལ་པ་ཁྱད་པར་མེད་པ་ལ། རྡུལ་ཕྲན་དང་འཇིག་རྟེན་གྱི་
255ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཁམས་ཁྱད་མེད་པའི་ཡུལ་ལྟ་བུ་ལ་ཆོས་ཐམས་ཅད་སྒྱུ་མ་དང་མི་འཕྲུལ་ལྟ་བུར་རྟོགས་
པའི་སྒྱུ་མར་གྱུར་པའི་རྣམ་ཐར་གྱི་སྟོབས་ཀྱིས་འཇུག་ནུས་པར་ཤོག་ཅིག །ཞིང་སྦྱོང་བ་
དངོས་ནི། གང་ཡང་དུས་གསུམ་དག་གི་སངས་རྒྱས་ཞིང་ཁམས་ཀྱི་བཀོད་པ་དེ་དག་རྡུལ་
གཅིག་སྟེང་ན་རང་ཉིད་གང་དུ་སངས་རྒྱས་པའི་ཞིང་ཁམས་རྣམས་མངོན་པར་བསྒྲུབ་པ་དེ་
ལྟར་མ་ལུས་པ་ནམ་མཁའི་གར་ཁྱབ་ཀྱི་ཕྱོགས་རྣམས་ཐམས་ཅད་དུ། རྒྱལ་བ་དག་གི་ཞིང་
རྣམས་བཀོད་པ་ལ་འཇུག་ཐུབ་པར་གྱུར་ཅིག །གང་ཡང་མ་བྱོན་འཇིག་རྟེན་སྒྲོན་མ་སངས་
རྒྱས་རྣམས། བྱང་ཆུབ་ལམ་ལ་རིམ་པར་བྱང་ཆུབ་སྟེ་འཚང་རྒྱ་ཆོས་ཀྱི་འཁོར་ལོ་བསྐོར། མྱ་
ངན་འདས་པ་རབ་ཏུ་ཞི་བའི་མཐའ་སྟོན། མགོན་པོ་རྫོགས་པའི་སངས་རྒྱས་ཀུན་གྱི་དྲུང་དུ་
བདག་མཆིའོ་སྟེ་མཆོད་པ་ཕུལ་བ་དང་ཆོས་ཉན་པའི་ཕྱིར་འགྲོ་བའོ། །
སྟོབས་བསམ་གྱི་མི་ཁྱབ་པ་ཐོབ་པར་སྨོན་ལམ་ནི། ཀུན་ཏུ་མྱུར་བ་དུས་གཅིག་ལ་
ཕྱོགས་བཅུར་བགྲོད་ནུས་པའི་རྫུ་འཕྲུལ་མི་མཐུན་པའི་ཕྱོགས་ཀྱིས་ཚུར་བརྫི་བར་མི་ནུས་
པའི་སྟོབས་རྣམས་དང་། ཀུན་ནས་སྒོ་ཡི་ཐེག་པ་སྟེ་སྒོ་ཀུན་ནས་སེམས་ཅན་གྱི་དོན་བྱེད་
པའི་ཐེག་པ་ཆེ་པོའི་སྟོབས་དག་དང་། དུས་ཀུན་ཏུ་དགེ་བའི་ཡོན་ཏན་བྱང་ཆུབ་སེམས་
དཔའི་སྤྱོད་པའི་སྟོབས་རྣམས་དང་། སེམས་ཅན་ཐམས་ཅད་ལ་ཀུན་ཏུ་ཁྱབ་པ་བྱམས་པ་
དག་གིས་སྟོབས་དང་། ཀུན་ནས་དགེ་བའི་བསོད་ནམས་སྟེ་སྦྱིན་པ་ཚུལ་ཁྲིམས་སྒོམ་པ་
གསུམ་གྱི་སྟོབས་དག་དང་། ཤེས་བྱ་ཐམས་ཅད་ལ་ཆགས་པ་མེད་པར་གྱུར་བའི་ཡེ་ཤེས་
སྟོབས། ཆོས་རྣམས་རབ་འབྱེད་ཀྱི་ཤེས་རབ་དང་ཐབས་སེམས་སྐྱེད་དང་དཔའ་བར་འགྲོ་
བ་དང་ནམ་མཁའ་མཛོད་ལ་སོགས་པའི་ཏིང་ངེ་འཛིན་སྟོབས་དགུ་པོ་དག་གིས་བྱང་ཆུབ་
སྟོབས་རྣམས་ཡང་དག་སྒྲུབ་པར་བྱེད་པར་གྱུར་ཅིག །
གཉེན་པོ་ཡེ་ཤེས་ཐོབ་པར་སྨོན་པ་ནི། མཐོ་རིས་ནས་ངན་སོང་དུ་འཕེན་པའི་ཟག་
ལ256ལ



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
བཅས་ཀྱི་ལས་ཀྱི་སྟོབས་རྣམས་ཡོངས་སུ་དག་བྱེད་ཅིང་། ཉོན་མོངས་སྟོབས་རྣམས་ཀུན་
ཏུ་འཇོམས་པར་བྱེད། བདུད་དགའ་རབ་དབང་ཕྱུག་སོགས་ཀྱི་སྟོབས་རྣམས་སྟོབས་མེད་
རབ་བྱེད་ཅིང་། གཉེན་པོ་བྱང་ཆུབ་སེམས་དཔའི་ལམ་བཟང་པོ་སྤྱོད་པའི་སྟོབས་ནི་རྫོགས་
པར་བགྱི་བ་སྟེ་རྫོགས་པར་ཤོག་ཅིག་ཅེས་པའོ། །ལས་མང་པོ་བྱེད་ཐུབ་པའི་སྨོན་ལམ་ནི།
ཞིང་རྣམས་རྒྱ་མཚོ་རྡོ་དང་འབར་འབུར་སོགས་རྣམ་པར་དག་བྱེད་ཅིང་། སེམས་ཅན་རྒྱ་
མཚོ་ད་
དག་ནི་སྤྱིར་ཆོ་འཕྲུལ་དང་ཁྱད་པར་དུ་ཆོས་བསྟན་པའི་ནས་འཁོར་བ་ལས་རྣམ་པར་
དགྲོལ། བཤད་བྱའི་ཆོས་གསུང་རབ་ཡན་ལག་བཅུ་གཉིས་དང་ཐོབ་བྱའི་སངས་རྒྱས་ཀྱི་
གོ་འཕང་ལ་སོགས་པའི་ཆོས་རྣམས་རྒྱ་མཚོ་རབ་ཏུ་ཤེས་རབ་ཀྱི་མིག་གིས་མཐོང་བྱེད་ཅིང་།
ས་དང་པོ་ནས་བཟུང་སངས་རྒྱས་ཀྱི་སའི་བར་གྱི་ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད།
སྦྱིན་པ་གཏོང་བ་ལ་སོགས་སྤྱོད་པ་རྒྱ་མཚོ་རྣམ་པར་དག་བྱེད་ཅིང་། སྨོན་ལམ་ཆེན་པོ་
གྲངས་མེད་པ་འབུམ་ཕྲག་བཅུ་ལ་སོགས་པ་རྒྱ་མཚོ་ཡོངས་སུ་རྫོགས་པར་བྱེད། སངས་
རྒྱས་རྒྱ་མཚོ་ལ་རབ་ཏུ་མཆོད་པ་ཕུལ་བར་བྱེད་ཅིང་། ལས་བདུན་པོ་དེ་དུས་བསྐལ་པ་རྒྱ་
མཚོ་བར་དུ་བྱེད་པ་ལ་མི་སྐྱོ་བ་སྤྱད་པར་བགྱི་སྟེ་མི་སྐྱོ་བར་གྱུར་ཅིག །
སངས་རྒྱས་ཀྱི་རྗེས་སུ་སློབ་པའི་སྨོན་ལམ་ནི། གང་ཡང་དུས་གཤེགས་པའི་རྒྱལ་
ཡིས། །བྱང་ཆུབ་སྤྱོད་པའི་སྨོན་ལམ་གྱི་བྱེ་བྲག་ཇི་སྙེད་ཡོད་པ་དེ་རྣམས་བདག་གིས་
རྫོགས་པར་གྱུར་ཅིག །ཚུལ་ཇི་ལྟར་ཞེ་ན། བཟང་པོ་སྤྱོད་པས་ཏེ་བྱང་ཆུབ་སེམས་དཔའི་
ལམ་ཉམས་སུ་བླངས་ཏེ་རང་བྱང་ཆུབ་ཏུ་སངས་རྒྱས་ནས་དུས་གསུམ་གྱི་སངས་རྒྱས་དེ་
དག་ཀུན་གྱི་སྨོན་ལམ་བདག་གིས་མ་ལུས་རྫོགས་པར་བགྱི་སྟེ་བྱེད་ནུས་པར་གྱུར་ཅིག །
བྱང་ཆུབ་སེམས་དཔའི་རྗེས་སུ་སློབ་པའི་སྨོན་ལམ་ནི། རྒྱལ་བ་ཀུན་གྱི་སྲས་བྱང་
ཆུབ་སེམས་དཔའ་རྣམས་ཀྱི་ཐུ་བོ་པ། གང་གི་མིང་ནི་ཀུན་ཏུ་བཟང་ཞེས་སྟེ། བྱང་ཆུབ་
མ257



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སེམས་དཔའ་དེ་དག་ཕྱོགས་གང་དུ་བཞུགས་ཀྱང་དེའི་ཕྱོགས་དེ་མཛེས་པར་བྱེད་པས་ན་
ཀུན་ཏུ་བཟང་པོ་ཞེས་བྱ། མཁས་པ་བྱང་ཆུབ་སེམས་དཔའ་ཀུན་ཏུ་བཟང་པོས་ཇི་ལྟར་
བསྔོ་བ་དེ་དང་མཚུངས་པར་སྤྱད་པའི་ཕྱིར། དགེ་བ་འདི་དག་ཐམས་ཅད་ཐབས་ཤེས་ཟུང་
འཇུག་གི་སྒོ་ནས་རབ་ཏུ་བསྔོ། བྱང་སེམས་ཀུན་ཏུ་བཟང་པོའི་བསྔོ་བ་དེ་ཅི་ལྟ་བུ་ཞེ་ན།
ལུས་དང་ངག་དང་ཡིད་ཀྱང་རྣམ་དག་ཅིང་། །སྤྱོད་པ་རྣམས་དག་ཞིང་རྣམས་ཡོངས་དག་པ། །
བསྔོ་བ་བཟང་པོ་བྱེད་པ་ལ་མཁས་པ་ཅི་འདྲ་བ་ལ། དེ་འདྲ་བདག་ཀྱང་ཀུན་ཏུ་བཟང་པོ་དེ་
དང་མཚུངས་པར་ཤོག་ཅེས་སྨོན་པའོ། །
འཇམ་པའི་དབྱངས་ཀྱི་རྗེས་སུ་སློབ་པར་སྨོན་པ་ནི། དུས་ཀུན་ནས་དགེ་བ་བཟང་
པོ་བྱང་ཆུབ་སེམས་དཔའི་སྤྱོད་པ་སྤྱད་པའི་ཕྱིར། འཇམ་དཔལ་གྱིས་ནི་སངས་རྒྱས་ཀྱི་
ཕྲིན་ལས་འགྲུབ་པའི་སྨོན་ལམ་བཏབ་པ་ལྟར་བདག་གིས་སྤྱད་པར་བགྱི། མ་འོངས་
བསྐལ་པ་ཀུན་ཏུ་མི་སྐྱོ་བར། །སྨོན་ལམ་ཅི་བཏབ་དེ་ཡི་བྱ་བ་མ་ལུས་རྫོགས་པར་བགྱི་བར་
ཤོག་ཅིག །སངས་རྒྱས་པའི་སྨོན་ལམ་ནི། སྒོ་གསུམ་གྱི་ཆོས་སྒྲུབ་པའི་སྤྱོད་པ་དག་ནི་སངས་
རྒྱས་མ་ཡིན་པའི་སྤྱོད་པ་ལ་ཚད་ཡོད་པ་ཡིན་ནའང་སངས་རྒྱས་ཀྱི་སྤྱོད་པ་ཚད་ཡོད་པར་མ་
གྱུར་པ་སྤྱོད་པ་ཚད་མེད་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག །ཡོན་ཏན་རྣམས་
ཀྱང་ཚད་བཟུང་མེད་པར་ཤོག །སྤྱོད་པ་ཚད་མེད་པ་ལ་གནས་ནས་ཀྱང་། །སངས་རྒྱས་དེ་དག་
འཕྲུལ་བ་སྟེ་རྫུ་འཕྲུལ་མ་ལུས་པ་ཐམས་ཅད་བདག་གིས་འཚལ་བར་བགྱི་སྟེ་སངས་རྒྱས་ཐོབ་
པར་གྱུར་ཅིག །
མཇུག་བསྡུ་བའི་སྨོན་ལམ་ནི། ནམ་མཁའི་མཐར་ཐུག་གྱུར་པ་ཇི་ཙམ་པར། །སེམས་
ཅན་མ་ལུས་མཐའ་ཡང་དེ་བཞིན་ཏེ། །སེམས་ཅན་ཇི་ཙམ་ཡོད་པ་དེ་ཙམ་གྱི་ལས་དང་ཉོན་
མོངས་མཐར་གྱུར་པ། བདག་གི་སྨོན་ལམ་མཐའ་ཡང་དེ་ཙམ་མོ། །
258



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
བཟང་སྤྱོད་སྨོན་ལམ་གྱིས་ཚེ་འདིར་ཐོབ་པའི་ཕན་ཡོན་ལ་བཞི་ལས། དང་པོ་
བསོད་ནམས་རྒྱ་ཆེན་ཐོབ་པ་ནི། གང་ཡང་ཕྱོགས་བཅུའི་ཞིང་རྣམས་མཐའ་ཡས་པའི་
འཇིག་རྟེན་གྱི་ཁམས་ཐམས་ཅད་རིན་པོ་ཆེའི་རྒྱན་གྱིས་བརྒྱན་ཏེ་རྒྱལ་བ་རྣམས་ལ་ཕུལ།
ལྷ་དང་མི་ཡི་བདེ་བའི་མཆོག་སྟེ་བདེ་བ་བསྐྱེད་པའི་དངོས་པོ་བཟང་པོ་རྣམས་ཀྱང་འཇིག་
རྟེན་གྱི་ཁམས་བཀང་སྟེ་སངས་རྒྱས་རྣམས་ལ་ཕུལ། དུས་ཇི་ཙམ་གྱི་བར་དུ་ཞེ་ན། སངས་
རྒྱས་ཀྱི་ཞིང་གི་རྡུལ་ཕྲན་གྱི་གྲངས་དེ་སྙེད་དང་མཉམ་པའི་བསྐལ་པའི་བར་དུ་ཕུལ་བའི་
ཕན་ཡོན་དེ་བས་ཀྱང་། སྐྱེས་བུ་གང་གིས་བསྔོ་བའི་རྒྱལ་པོ་བཟང་པོ་སྤྱོད་པའི་སྨོན་ལམ་
འདི་ཐོས་ནས། བྱང་ཆུབ་མཆོག་གི་རྗེས་སུ་རབ་མོས་ཤིང་། །ལན་གཅིག་ཙམ་ཡང་བཟང་
པོ་སྤྱོད་པ་འདི་ལ་དད་པ་བསྐྱེད་ནས་སྨོན་ལམ་ཚར་
ལམ་ཚར་གཅིག་བཏབ་པ་ན། བསོད་ནམས་
དམ་པའི་མཆོག་ཏུ་བཟང་སྤྱོད་འདོན་པ་འདི་འགྱུར་རོ། །གང་གིས་བཟང་སྤྱོད་སྨོན་ལམ་
འདི་བཏབ་པས། །དེས་ནི་ངན་སོང་ཐམས་ཅད་སྤོང་བར་འགྱུར། །དེས་ནི་གྲོགས་པོ་ངན་
པ་སྤོང་བ་ཡིན། །སྣང་བ་མཐའ་ཡས་དེ་ཡང་དེས་མྱུར་མཐོང་། །དེ་དག་རྙེད་པ་རབ་རྙེད་
བདེ་བར་འཚོ། །མི་ཚེ་འདིར་ཡང་དེ་དག་ལེགས་པར་འོང་། །ཀུན་ཏུ་བཟང་པོ་དེ་ཡང་ཅི་
འདྲ་བར། །དེ་དག་རིང་པོར་མི་ཐོགས་དེ་བཞིན་འགྱུར། །
སྒྲིབ་པ་བྱང་བའི་ཕན་ཡོན་ནི། ཉེས་པ་ཆེ་ཤོས་ཕ་བསད་པ་ལ་སོགས་པའི་མཚམས་
མེད་ལྔ་པོ་དག་གི་སྡིག་པ་རྣམས། གང་ཟག་གང་གིས་ལས་རྒྱུ་འབྲས་མི་ཤེས་པ་གཏི་མུག་
དབང་གིས་བྱས་པའི་སྡིག་པ་དག་གང་ཟག་དེ་ཡིས་འགྱོད་སེམས་ཆེན་པོའི་སྒོ་ནས་བཟང་པོ་
སྤྱོད་པ་འདི་བརྗོད་ན། མྱུར་དུ་སྡིག་པ་མ་ལུས་ཡོངས་སུ་བྱང་བར་འགྱུར།
ཚེ་ཕྱི་མར་ཐོབ་པའི་ཕན་ཡོན་ལ་གཉིས་ལས། གནས་སྐབས་ཀྱི་ཕན་ཡོན་ནི། སྟོང་
ཉིད་རྟོགས་པའི་ཡེ་ཤེས་དང་ནི་མཐོ་རིས་ཀྱི་ཡོན་ཏན་གཟུགས་བཟང་པོ་དང་མཚན་རྣམས་
259



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དང་། རིགས་མཐོན་པོ་རྒྱལ་རིགས་ལྟ་བུ་དང་ཁ་དོག་རྣམས་དང་ལྡན་པའང་ཐོབ་པར་གྱུར།
གཞན་ཟིལ་གྱི་གནོན་ཐུབ་པའི་ཡོན་ཏན་ནི། ཆོས་བསྒྲུབ་པ་ལ་བར་ཆད་བྱེད་པའི་བདུད་
དགའ་རབ་དབང་ཕྱུག་ལ་སོགས་པ་དང༌། མུ་སྟེགས་མང་པོས་དེ་མི་ཐུབ་པ་སྟེ་རང་གི་
སེམས་ལ་རྟག་ཆད་ཀྱི་ལྟ་བ་ངན་པ་སྐྱེ་མི་ཐུབ་པའོ། །འཇིག་རྟེན་གྱི་ཁམས་ས་འོག་ས་སྟེང་
ས་བླ་གསུམ་པོ་ཀུན་ནའང་མཆོད་པར་འགྱུར།
མཐར་ཐུག་སངས་རྒྱས་ཐོབ་པའི་ཕན་ཡོན་ནི། བྱང་ཆུབ་ཤིང་དབང་དྲུང་དུ་བཟང་སྤྱོད་
འདོན་མཁན་དེ་སངས་རྒྱས་པའི་དོན་དུ་མྱུར་བར་འགྲོ། ཤིང་གི་དྲུང་དུ་སོང་ནས་སེམས་ཅན་
ཕན་ཕྱིར་དེར་འདུག་དེ། བྱང་ཆུབ་ཏུ་སངས་རྒྱས་ཆོས་ཀྱི་འཁོར་ལོ་རབ་ཏུ་བསྐོར། བདུད་
རྣམས་སྡེ་དང་བཅས་པ་ཐམས་ཅད་བཏུལ། །ཚེ་འདི་ཕྱི་གཉིས་ཀྱི་སྨོན་ལམ་མདོར་བསྡུས་
ནས་བསྟན་པ་ནི། གང་ཡང་བཟང་པོ་སྤྱོད་པའི་སྨོན་ལམ་འདི། །འཆང་བ་སྟེ་བཟང་སྤྱོད་ཀྱི་
ཚིག་བློ་ལ་འཛིན་པ་དང་ནི་སྟོན་ཏམ་སྟེ་བཟང་སྤྱོད་ཀྱི་ཚིག་དོན་གཞན་ལ་སྟོན་པའམ་ཀློག་
ན་ཡང་། དེ་ཡི་རྣམ་པར་སྨིན་པ་མཐོ་རིས་ཀྱི་ཡོན་ཏན་གཟུགས་བཟང་བ་ལ་སོགས་པའང་
སངས་རྒྱས་ཁོ་ནས་མཁྱེན། བྲེལ་བའི་འབྲས་བུ་དང་རྒྱུ་མཐུན་གྱི་འབྲས་བུ་ནི། མཐར་
ཐུག་བྱང་ཆུབ་མཆོག་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཡིན་ལ། བྱང་ཆུབ་
མཆོག་ལ་ཐོབ་དང་མི་ཐོབ་སོམ་ཉི་མ་བྱེད་ཅིག །
བཟང་སྤྱོད་ཀྱི་མདོ་བཏོན་པའི་དགེ་རྩ་བསྔོ་བ་ལ་ལྔ་ལས་དང་པོ་བྱང་ཆུབ་སེམས་
དཔའ་རྣམས་ཀྱིས་ཇི་ལྟར་བསྔོ་བ་བྱེད་པ་བཞིན་དུ་བྱེད་པ་ནི། དངོས་པོར་འཛིན་པའི་དགྲ་
བོ་ཐམས་ཅད་འཇོམས་པར་མཛད་པའི་འཇམ་དཔལ་དཔའ་བོས་བསྔོ་བ་ཇི་ལྟར་མཁྱེན་
ནས་བསྔོ་བ་བྱེད་པ་དང༌། ཀུན་ཏུ་བཟང་པོ་དེ་ཡང་འཇམ་དཔལ་དབྱངས་ཀྱི་ཇི་ལྟར་
མཁྱེན་པ་དེ་བཞིན་ཏེ་དེ་དག་ཀུན་གྱི་རྗེས་སུ་བདག་སློབ་ཅིང་། བཟང་སྤྱོད་བཏོན་པའི་
ལ260



འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་མཆན་འགྲེལ།
དགེ་བ་འདི་དག་ཐམས་ཅད་རབ་ཏུ་བསྔོ། སངས་རྒྱས་ཀྱིས་རྗེས་སུ་གནང་བ་ནི། དུས་
གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བ་ཐམས་ཅད་ཀྱི་ནང་ནས་གང་ལ་
མཆོག་བསྔགས་པ་འཁོར་གསུམ་མི་དམིགས་པའི་བསྔོ་བ་དེས། བདག་གི་བཟང་སྤྱོད་
བཏོན་པའི་དགེ་བའི་རྩ་བ་འདི་ཀུན་ཀྱང་། བཟང་པོ་སངས་རྒྱས་ཀྱི་མཛད་སྤྱོད་ཐོབ་ཕྱིར་
རབ་ཏུ་བསྔོ་བར་བགྱི། བདེ་བ་ཅན་གྱི་ཞིང་དུ་སྐྱེ་བའི་སྨོན་ལམ་ནི། བདག་ནི་འཆི་བའི་
དུས་བྱེད་གྱུར་པ་ན། །ཉོན་མོངས་པ་དང་ལས་དང་རྣམ་སྨིན་གྱི་སྒྲིབ་པ་ལ་སོགས་པ་
ཐམས་ཅད་དག་ནི་ཕྱིར་རྒྱང་རིང་པོར་བསལ་ཏེ། མངོན་སུམ་དུ་སངས་རྒྱས་སྣང་བ་མཐའ་
ཡས་དེ་མཐོང་ནས། སྐྱེ་བ་ཕྱི་མར་བདེ་བ་ཅན་གྱི་ཞིང་དེར་རབ་ཏུ་འགྲོ་བར་གྱུར་ཅིག
བདེ་བ་ཅན་གྱི་ཞིང་དེར་སོང་ནས་ནི་སྨོན་ལམ་འདི་དག་ཀྱང་། ཐམས་ཅད་མ་ལུས་
མངོན་དུ་འགྱུར་བར་ཏེ་ཡོངས་སུ་རྫོགས་པར་ཤོག །སེམས་ཅན་དེ་དག་མ་ལུས་པ་ཐམས་
ཅད་ཀྱི་རེ་བ་བདག་གིས་ཡོངས་སུ་བཀང་ནས་འཇིག་རྟེན་འདི་ན་ཇི་སྲིད་དུ་གནས་པ་དེ་
སྲིད་དུ་སེམས་ཅན་ཕན་པར་བགྱི། ལུང་བསྟན་ཐོབ་པའི་སྨོན་ལམ་ནི། རྒྱལ་བའི་དཀྱིལ་
འཁོར་ཏེ་ཞིང་ཁམས་སྐྱོན་མེད་པས་བཟང་ཞིང་ཡོན་ཏན་ཡོད་པས་དགའ་བ་དེར།
འཁྲུངས་ས་མ་ཡི་མངལ་ལྟ་བུ་མ་ཡིན་པ་རིན་པོ་ཆེ་ལས་གྲུབ་པའི་པདྨོ་དམ་པ་ཤིན་ཏུ་
མཛེས་ལས་སྐྱེས་པ་དེའི་ཚེ་སྣང་བ་མཐའ་ཡས་རྒྱལ་བ་འོད་དཔག་མེད་པས་མངོན་སུམ་དུ་
ལུང་བསྟན་པ་ཡང་བདག་གིས་བདེ་བ་ཅན་གྱི་ཞིང་དེར་ཐོབ་པར་ཤོག །
སེམས་ཅན་གྱི་དོན་མང་པོ་བྱེད་ཐུབ་པའི་སྨོན་ལམ་ནི། བདེ་བ་ཅན་གྱི་ཞིང་དེར་ནི་
བདག་གིས་འོད་དཔག་མེད་པའི་ལུང་བསྟན་རབ་ཐོབ་ནས་བདེ་བ་ཅན་གྱི་ཞིང་དེ་ཁོ་ནར་
མ་བསྡད་པར་སྤྲུལ་པ་མང་པོ་བྱེ་བ་ཕྲག་བརྒྱ་ཡིས་ལུས་མང་པོ་སྤྲུལ་ནས་བློ་ཡི་སྟོབས་
ཀྱིས་ཕྱོགས་བཅུའི་འཇིག་རྟེན་ཁམས་རྣམས་སུ་ཡང་། སེམས་ཅན་རྣམས་ལ་ཕན་པ་མང་
༤261ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པོ་བགྱི་བ་སྟེ་སྒྲུབ་ནུས་པར་གྱུར་ཅིག །བཟང་པོ་སྤྱོད་པའི་སྨོན་ལམ་བཏོན་པ་ཡི། །དགེ་བ་
ཅུང་ཟད་དེ་དགེ་བ་ཆེ་ཕྲ་ཡོངས་སུ་རྫོགས་པ་བདག་གིས་ཅི་བསགས་པ། དེས་ནི་འགྲོ་བ་
གཞན་གྱི་ཆོས་དང་མཐུན་པར་བཏབ་པའི་སྨོན་ལམ་དགེ་བ་རྣམས་ཡུན་རིང་པོར་སྒྲུག་མ་
དགོས་པར་སྐད་ཅིག་གཅིག་གིས་ཐམས་ཅད་འབྱོར་བ་སྟེ་འགྲུབ་པར་ཤོག་ཅིག །གང་ཡང་
བཟང་པོ་སྤྱོད་པ་འདི་བསྔོས་ཏེ་སྨོན་ལམ་བཏབ་པས། བསོད་ནམས་མཐའ་ཡས་དམ་པ་
གང་ཐོབ་པ་དེས། འགྲོ་བ་སྡུག་བསྔལ་ཆུ་བོར་བྱིང་བ་སྟེ་འཁོར་བའི་གནས་སུ་ནུབ་པ་
རྣམས་འོད་དཔག་མེད་པའི་གནས་རབ་སྟེ་གོ་འཕང་ཐོབ་པར་ཤོག །སྨོན་ལམ་རྒྱལ་པོ་འདི་
དག་བཏོན་པའི་དགེ་རྩ་དེས་མཆོག་གི་གཙོ་སངས་རྒྱས་ཀྱི་གོ་འཕང་ཐོབ་པར་གྱུར་ཅིག །
མཐའ་ཡས་པའི་འགྲོ་བ་ཀུན་ལ་ཕན་བྱེད་ཅིང་། །ཀུན་ཏུ་བཟང་པོ་བརྒྱན་པ་སྟེ་
བརྩམས་པའི་གཞུང་གི་དོན་ཐམས་ཅད་རང་གི་སེམས་གྱི་རྒྱུད་ལ་གྲུབ་སྟེ། ངན་སོང་གི་
གནས་རྣམས་མ་ལུས་སྟོང་བར་ཤོག །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་
རྫོགས་སོ།། །།མཁན་ཆེན་ཨ་པད་རིན་པོ་ཆེ་ལ་བཟང་སྤྱོད་ལྗགས་ཁྲིད་རྒྱས་བསྡུས་གཉིས་བཞུགས་པ་རྒྱས་པ་དེར་
ཡུལ་སྐད་ཀྱིས་བསླད་པ་མང་བས་འདིར་བཞག་མེད་ལ། བསྡུས་པ་མཆན་འགྲེལ་འདི་ཡང་མ་དཔེ་དག་མོ་ཞིག་ལག་ཏུ་མ་
འབྱོར་བ་དང་། ལྷག་ཏུ་ང་ཚོས་བསྒྲིགས་པའི་ཨ་པད་རིན་པོ་ཆེའི་གསུང་འབུམ་ཁྲོད་བཞུགས་པའི་མཆན་འགྲེལ་འདི། སྒྲིག་
སྦྱོར་བས་ཞུ་དག་མ་བྱས་པ་དང་ནོར་ནས་བསྒྲིགས་འདུག་པས། མཁྱེན་ལྡན་རྣམས་ལ་དགོངས་འགལ་མེད་པ་ཞུའོ། །བསྡུ་
སྒྲིག་པས།
༤262ལ



༄༅། །བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་
ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་དགེ་བསྐུལ་
གྱི་ཚུལ་དུ་བྲིས་པ་བྱང་ཆུབ་གཞུང་ལམ་
ཞེས་བྱ་བ་བཞུགས་སོ། །
ཁང་སར་བསྟན་པའི་དབང་ཕྱུག
འཕགས་པ་བཟང་པོ་སྤྱོད་པའི་སྨོན་ལམ་
མ་གྱི་རྒྱལ་པོ་འདི་ཉིད་འཆད་པར་བྱེད་པ་ལ།
ཐོག་མར་དགེ་བ་ཀླད་དོན། བར་དུ་དགེ་བ་གཞུང་དོན། ཐ་མར་དགེ་བ་མཇུག་གི་དོན་དང་
གསུམ་ལས། དང་པོ་ལ་མཚན་དོན་དང་། འགྱུར་ཕྱག་གཉིས་ལས། དང་པོ་ནི། རྒྱ་གར་
སྐད་དུ། ཨཱརྱ་བྷ་དྲ་ཙརྱ་པྲ་ནི་དྷ་ན་རཱ་ཛཱ། བོད་སྐད་དུ། འཕགས་པ་བཟང་བོ་སྤྱོད་པའི་
སྨོན་ལམ་གྱི་རྒྱལ་པོ། དེའང་སྤྱིར་སྔོན་རྒྱ་གར་དུ་སྐད་རིགས་མི་འདྲ་བ་སུམ་བརྒྱ་དང་དྲུག་
ཅུ་ཡོད་པའི་ནང་ནས། ཡོངས་གྲགས་ཀྱི་སྐད་རིགས་ཆེན་པོ་བཞི་ཡོད་དེ། དེ་ནི་ལེགས་
སྦྱར་སཾ་སྐྲི་ཏ་ལྷའི་སྐད་དང་། པྲ་ཀྲི་ཏ་རང་བཞིན་པ་བརྡ་སྦྱོར་འཕྲུལ་གྱི་སྐད། ཨ་ཝ་བྷི་ཤི་
ཏེ་གསང་བ་བརྡའི་སྐད་དམ་གཞན་དུ་ཟུར་ཆགས་པའི་སྐད་ཀྱང་ཟེར། པི་ཤཱ་ཙི་ཤ་ཟ་འདྲེའི་
སྐད་དང་བཞི་ཡོད་པ་ལས། ཡོངས་གྲགས་ལ་སངས་རྒྱས་བཅོམ་ལྡན་འདས་ཀྱིས་ཆོས་
~263



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འཁོར་རིམ་པ་གསུམ་བསྐོར་བ་དེ་དག་གདུལ་བྱ་མཐུན་སྣང་བའི་སྣང་ངོར་ལེགས་སྦྱར་
སང་སྒྲི་ཏ་ལྷའི་སྐད་ལྟར་དུ་གསུངས་པ་ཡིན་པས་ན། དེའི་སྐད་དུ་གཞུང་འདིའི་མཚན་ལ་
ཨརྱ་བྷ་དྲ་ཙརྱ་པྲ་ནི་དྷ་ན་རཱ་ཛ་ཞེས་ཟེར། དེ་བོད་སྐད་ཀྱི་དབང་དུ་བྱས་ན། འཕགས་པ་
བཟང་པོ་སྤྱོད་པའི་སྨོན་ལམ་གྱི་རྒྱལ་པོ་ཞེས་བརྗོད། དེ་སྐད་གཉིས་ཤན་སྦྱར་ན། ཨརྱ་ཞེས་
པ་འཕགས་པ། བྷ་དྲ་ཞེས་པ་བཟང་པོ། ཙརྱ་ཞེས་པ་སྤྱོད་པ། པྲ་ནི་དྷ་ན་ཞེས་པ་སྨོན་
ལམ། རཱ་ཛ་ཞེས་པ་ནི་རྒྱལ་པོའོ། །སྤྱིར་བྱང་ཆུབ་སེམས་དཔའི་སྨོན་ལམ་འདི་ལ་བྱང་
ཆུབ་སྤྱོད་པའི་སྨོན་ལམ་དང་། བཟང་པོ་སྤྱོད་པའི་སྨོན་ལམ་གཉིས་ཡོད། དེའང་བྱམས་སྨོན་
ལྟ་བུ་དེ་བྱང་ཆུབ་སྤྱོད་པའི་སྨོན་ལམ་དང་། བཟང་སྤྱོད་སྨོན་ལམ་འདི་ལྟ་བུ་ལ་བཟང་པོ་སྤྱོད་
པའི་སྨོན་ལམ་ཞེས་གསུངས། དེའི་ཁྱད་པར་ནི། སྨོན་ལམ་འདེབས་པ་པོ་རྗེ་བཙུན་བྱམས་
པ་མགོན་པོ་ལྟ་བུ་དེས་ཐོག་མར་རང་ཉིད་སངས་རྒྱས་ནས། དེ་རྗེས་སེམས་ཅན་ཐམས་
ཅད་སངས་རྒྱས་ཀྱི་ས་ལ་འགོད་འདོད་ཀྱི་རྒྱལ་པོ་ལྟ་བུའི་སེམས་བསྐྱེད་དེ་འདོད་ཆེན་པོའི་
སེམས་བསྐྱེད་ཞེས་བློ་སྟོབས་ཆུང་ངུ་ཡིན། དེའི་སྒོ་ནས་བཏབ་པའི་སྨོན་ལམ་ལ་བྱང་ཆུབ་
སྤྱོད་པའི་སྨོན་ལམ་ཟེར། དེ་བཞིན་དུ་སྨོན་ལམ་འདེབས་པ་པོ་བྱང་ཆུབ་སེམས་དཔའ་ཀུན་
ཏུ་བཟང་པོ་དང་། འཇམ་དཔལ་དབྱངས་ལྟ་བུས། ཐོག་མར་སེམས་ཅན་ཐམས་ཅད་
སངས་རྒྱས་ཀྱི་ས་ལ་བཀོད་ནས། དེའི་རྗེས་སུ་རང་ཉིད་སངས་རྒྱས་ཀྱི་གོ་འཕང་ཐོབ་པར་
འདོད་པའི་སེམས་བསྐྱེད་དེ་རྫི་བོ་ལྟ་བུའི་སེམས་བསྐྱེད་ཆེན་པོ་ཡིན། དེའི་སྒོ་ནས་བཏབ་
པའི་སྨོན་ལམ་ལ་བཟང་པོ་སྤྱོད་པའི་སྨོན་ལམ་ཟེར་ཞེས་མི་ཉག་ཀུན་བསོད་ཀྱི་བྱམས་
སྨོན་འགྲེལ་བར་གསུངས། ཚིག་འགྲེལ་ལྟར་ན། འགྲེལ་བ་གཞན་རྣམས་སུ་འཕགས་པ་
བཟང་པོ་སྤྱོད་པའི་ཞེས་པའི་འཕགས་པ་དེ། འཕགས་པའི་གང་ཟག་ལ་སྦྱར་ཡོད་ཀྱང་།
འདིར་མཁས་པ་ཤྲཱི་རྒྱལ་པོའི་ཞལ་རྒྱུན་ལྟར་ན། བཟང་སྤྱོད་སྨོན་ལམ་འདི་སྡེ་སྣོད་གསུམ་
=264



་བཟང་པོ་
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
གྱི་ནང་ནས། རབ་ཏུ་རྒྱས་པ་མངོན་པའི་སྡེ་སྣོད་དུ་གཏོགས་པས་ན་སྡེ་སྣོད་གཞན་ལས
ཁྱད་པར་དུ་འཕགས་པའི་ཕྱིར་འཕགས་པ་དང་། བཟང་པོ་སྤྱོད་པ་ཞེས་པའི་དོན་ནི།
གཞུང་འདི་གསུང་པ་པོ་འཕགས་པ་ཀུན་ཏུ་བཟང་པོས་གཞོན་ནུ་ནོར་བཟང་ལ་གསུངས་
པའི། བྱང་ཆུབ་སེམས་དཔའི་སྤྱོད་པ་ལ་བསླབ་པའི་སྡེ་སྣོད་དེ། སྡེ་སྣོད་གཞན་ཐམས་ཅད་
ལས་ཁྱད་པར་དུ་འཕགས་པ་ཕུལ་དུ་བྱུང་བའམ་མཆོག་ཏུ་གྱུར་བ་ཡིན་པས་ན་
སྤྱོད་པའི་སྨོན་ལམ་ཞེས་བརྗོད་ཀྱང་ཆོག །ཡང་ན་བསམ་པ་བཟང་པོ་བྱང་ཆུབ་ཀྱི་སེམས་
ཀྱི་ཀུན་ནས་བསླང་བའི། སྤྱོད་པ་བཟང་པོ་ཕ་རོལ་དུ་ཕྱིན་པ་དྲུག་ལ་སྤྱོ ད་པ འི་ཚུལ་
ཡོངས་སུ་བསྟན་ཡོད་པས་ན། འདི་ལས་མཆོག་ཏུ་གྱུར་བའི་སྨོན་ལམ་ཟབ་མོ་ཞིག །རྗོད་
བྱེད་ཚིག་དང་བརྗོད་བྱ་དོན་གང་ལ་མཚོན་ནའང་མེད་པས་ན་སྨོན་ལམ་གྱི་རྒྱལ་པོ་ཞེས་
བྱའོ། །སྤྱིར་སྨོན་ལམ་འདི་ལ་སྨོན་ལམ་ཆེན་པོ་འབུམ་ཕྲག་གསུམ་ཞེས་པ་ལྟ་བུ་དང་།
གཞན་སྨོན་ལམ་ཆེན་པོ་ལྔ་བརྒྱ་སོགས་མང་པོ་ཞིག་གསུངས་ཡོད་ཀྱང་། ཚུར་བསྡུ་ན་སྨོན་
ལམ་ཆེན་པོ་བཅུ་དྲུག་དེའི་ནང་དུ་མ་འདུས་པ་མེད་གསུངས། བཟང་སྤྱོད་སྨོན་ལམ་ཡོངས་
སུ་རྫོགས་པ་འདི་དག་ཚུར་བསྡུ་ན། འདིའི་མཇུག་ཏུ།: འཇམ་དཔལ་དཔའ་བོས་སོགས་
ཚིག་བཞི་བའི་ཚིགས་བཅད་གཅིག་འདིའི་ནང་དུ་འདུ་བ་ཡིན། འཕགས་པ་བཟང་པོ་
ང་པོ་སྤྱོད་
པའི་སྨོན་ལམ་དབུ་ནས་ཞབས་སུ་བསྡུས་པའི་དོན་འདི་དག རང་སྟོབས་ཀྱི་འདེབས་ནུས་
པའི་ཚད་བྱང་ཆུབ་སེམས་དཔའ་ས་དང་པོ་བ་འཕགས་ལམ་ཐོབ་པའི་སྐབས་ཡིན་ཏེ། དབུ་
མ་འཇུག་པའི་ནང་། ས་དང་པོ་བས། ཀུན་ཏུ་བཟང་པོའི་སྨོན་པའི་རབ་སྨོན་ཅིང་། ཞེས་ས་
དང་པོ་བ། མཐོང་ལམ་ཐོབ་པའི་སྐབས་སྨོན་ལམ་འདི་དག་རང་སྟོབས་ཀྱིས་འདེབས་ནུས་
གསུངས། དེ་མིན་བྱང་ཆུབ་སེམས་དཔའ་ཚོགས་ལམ་དང་སྦྱོར་ལམ་པ་ལྟ་བུ་དང་། ཉན་
ཐོས་དང་། རང་སངས་རྒྱས་སོགས་གང་གིས་རང་སྟོབས་ཀྱིས་འདེབས་མི་ནུས་གསུངས་
ལ265



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སོ། །
༈ གཉིས་པ་ལ་འགྱུར་ཕྱག་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་
ཕྱག་འཚལ་ལོ། །རྒྱལ་པོའི་བཀས་བཅད་ཀྱི་ཕྱག་གམ་སྡེ་སྣོད་ངོས་འཛིན་གྱི་ཕྱག་ལྟར་ན།
ཆོས་འདི་མངོན་པའི་སྡེ་སྣོད་དུ་གཏོགས་ཤིང་དེ་ནི་ལྷག་པའི་བསླབ་པ་ཤེས་རབ་ཀྱི་བསླབ་
པ་བརྗོད་བྱའི་གཙོ་བོར་བསྟན་པས་ན། སྡེ་སྣོད་ངོས་འཛིན་གྱི་ཕྱག་ཀྱང་ཡིན་ལ། ལོ་ཙཱ་
བའི་འགྱུར་གྱི་སྔ་ལོགས་སུ་རང་རང་གི་ལྷག་པའི་ལྷ་ལ་ཕྱག་འཚལ་བས་ན། འདི་ལོ་ཙཱ་
བའི་འགྱུར་ཕྱག་ཀྱང་ཡིན། དེའང་སོ་སོས་སྐྱེ་བོ་ལས་ཁྱད་པར་དུ་འཕགས་པས་ན་
འཕགས་པ། ཡང་ན་སྲིད་ཞི་གཉིས་ལས་ཁྱད་པར་དུ་འཕགས་པས་ན་འཕགས་པ། ཉོན་
མོངས་པའི་རྩུབ་རེག་དང་བྲལ་པས་ན་འཇམ། བདེ་སྟོང་གཉིས་སུ་མེད་པའི་ཡེ་ཤེས་ཀྱི་
དཔལ་དང་ལྡན་པའམ་ལེགས་པའི་ཡོན་ཏན་དྲུག་གི་དཔལ་དང་ལྡན་པས་ན་དཔལ། སྐྱེ་
འཆི་བགྲེས་རྒུད་དང་བྲལ་ཞིང་། གཞོན་ནུ་བཅུ་དྲུག་ལོན་པའི་ན་ཚོད་ཀྱི་ལང་ཚོ་དང་ལྡན་
པའི་ཟུར་ཕུད་ལྔ་པ་རྒྱལ་བ་ཐམས་ཅད་ཀྱི་སྲས་སུ་གྱུར་པ་དེ་ལ་སྒོ་གསུམ་གུས་པའི་སྒོ་
ནས་ཕྱུག་འཚལ་ལོ། །
བཟང་སྤྱོད་འགྲེལ་བ་རྒྱ་གར་འཕགས་ཡུལ་དུ། སློབ་དཔོན་ཕྱོགས་ཀྱི་གླང་པོ་དང་།
འཕགས་པ་ཀླུ་སྒྲུབ་ཀྱི་འགྲེལ་བ་དང་། སློབ་དཔོན་ཤཱཀྱ་བཤེས་གཉེན་དང་སློབ་དཔོན་
རྒྱན་བཟང་གི་འགྲེལ་བ་སོགས་མང་པོ་ཡོད། བོད་འགྲེལ་ལ་ཡང་། ཇོ་ནང་རྗེ་བཙུན་ཏཱ་ར་
ནཱ་ཐ་དང་། ཀུན་མཁྱེན་སྟོབས་འབར་འོད་ཟེར་གྱི་འགྲེལ་བ། ལྕང་སྐྱ་རོལ་པའི་རྡོ་རྗེའི་
འགྲེལ་བ། སྨིན་གླིང་ལོ་ཆེན་དྷརྨཱ་ཤྲཱིའི་འགྲེལ་བ་སོགས་ཡོད། ཇོ་ནང་རྗེ་བཙུན་ཏཱ་ར་ནཱ་ཐ་དང་
། ཀུན་
མཁྱེན་སྟོབས་འབར་འོད་ཟེར་གཉིས་ཀྱི་འགྲེལ་བ་གཉིས་ཅུང་ཟད་རྒྱས། ལྕང་སྐྱ་རོལ་བའི་རྡོ་རྗེའི་འགྲེལ་བ་ལྡེབ་རིང་ང་ལྔ་
ཡོད། ལྕང་སྐུའི་འགྲེལ་བ་ལས་གསུང་དོན། སློབ་དཔོན་ཕྱོགས་གླང་དང་། འཕགས་པ་ཀླུ་སྒྲུབ་གཉིས་ཀྱི་འགྲེལ་བ་གང་ཡིན་
ལ266ལ
+



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ཀྱང་། བསྡུས་དོན་དང་བཞུང་བཤད་གཉིས་ཀ་ཕལ་ཆེར་གཅིག་ཏུ་མཐུན་པ་དང་། འཕགས་ཡུལ་གྱི་མཁས་པ་ཆེན་པོ་ཡིན་
པས་དེ་གཉིས་རིང་ལུགས་མཆོག་ཏུ་འཛིན་དགོས། རྗེ་བཙུན་ཏཱ་ར་ནཱ་ཐའི་འགྲེལ་བར་ས་མཐོན་པོ་འབའ་ཞིག་ལ་སྦྱར་བས་
ན་གཞུང་གཞན་དང་མི་མཐུན་པ་མང་། ཀུན་མཁྱེན་སྟོབས་འབར་འོད་ཟེར་གྱི་འགྲེལ་བ་དེ། ཕལ་ཆེར་ཤཱཀྱ་བཤེས་གཉེན་གྱི་
རྗེས་སུ་འབྲང་བར་འདུག་ཀྱང་། ལ་ལ་ཤཱཀྱ་བཤེས་གཉེན་དང་མི་འདྲ་བར། ས་བཅུ་ཕར་ཕྱིན་བཅུ་དང་སྦྱར་པའི་བཤད་པ་
ལ་གཞུང་ཆེན་པོ་རྣམས་ཀྱི་བཤད་སྲོལ་དང་མཐུན་དཀའ་ནའང་འདིར་དགག་བཞག་སྤངས་གསུམ་མི་བྱ་གསུངས། ལྕང་
སྐྱེས་མོས་སྤྱོད་བཞི་ནས་བཟུང་ས་བཅུའི་རྒྱུན་མཐའི་བར་ལ་སྦྱར་ཚུལ་ཁྱད་པར་མང་པོ་བཏོན་ཡོན་ཀྱང་འདིར་རང་ཅག་གིས།
རྫོགས་ཆེན་དཔལ་སྤྲུལ་བའི་ཞལ་རྒྱུན་དྲི་མ་མེད་པ་ནི་ཨ་འཛོམས་རྒྱལ་སྲས་ཀྱི་འབྲུ་འགྲེལ་ཡིན་པས་འདི་ཉིད་གཙོར་འདོན་
བྱས་ཡོད། ཟུར་མཆན། སྤྱིར་སྨོན་ལམ་གང་བཏབ་ཀྱང་། སྨོན་ལམ་ཆེན་པོ་རྣམས་འགྲུབ་པ་ལ་
དང་པོ་ཚུལ་ཁྲིམས་རྣམ་པར་དག་པས་གཞི་བཟུང་དགོས་ཏེ་ཚུལ་ཁྲིམས་དག་པའམ་ཕན་
ཡོན་སྐབས། སྨོན་ལམ་ཐམས་ཅད་ཡིད་བཞིན་དུ་འགྲུབ་པ་ཞེས་པ་ལྟར་ལ། དེའི་སྟེང་དུ་
སྨོན་ལམ་འགྲུབ་པའི་རྐྱེན་ལ་ཚོགས་བསགས་སྒྲིབ་སྦྱང་འདི་གལ་ཆེ་སྟེ། འདི་མེད་ན་སྨོན་
ལམ་གང་བཏབ་ཀྱང་འགྲུབ་མི་འགྲུབ་ཅི་རིགས་ཡོད་གསུངས། དེས་ན་རྒྱུ་ཚུལ་ཁྲིམས་
རྣམ་པར་དག་པ་དང་། རྐྱེན་ཚོགས་བསགས་སྒྲིབ་སྦྱང་གཉིས་འཛོམས་ན་སྨོན་ལམ་གང་
བོཏབ་ཀྱང་ངེས་པར་འགྲུབ་པ་ཡིན་གསུངས། དེ་ལ་ཐོག་མར་བཟང་སྤྱོད་སྨོན་ལམ་འདིའི་
གླེང་གཞི་ནི། སྨོན་ལམ་འདི་མདོ་སྡེ་ཕལ་བོ་ཆེའི་ནང་དུ་བསྟན་ཡོད། ཇི་ལྟར་ན། སྔོན་བྱང་
ཆུབ་སེམས་དཔའ་གཞོན་ནུ་ནོར་བཟང་གིས་དགེ་བའི་བཤེས་གཉེན་བརྒྱ་དང་བཅུ་བསྟེན་
པའི་ནང་ནས། ལྔ་བཅུ་ང་གསུམ་པ་དེ་ཉིད་བྱང་ཆུབ་སེམས་དཔའ་ཀུན་ཏུ་བཟངཔོ་ཞེས་བྱ་
བ་དེ་ཉིད་ཡིན་ལ། དེའི་སྐབས་སུ་གཞོན་ནུ་ནོར་བཟང་དེ། ཀུན་ཏུ་བཟང་པོའི་དཀྱིལ་
འཁོར་རྒྱ་མཚོ་ལྟ་བུ་ལུ་འཇུག་ཐུབ་པ་ཞེས་པའི་དོན་ནི། གཞོན་ནུ་ནོར་བཟང་གིས་བྱང་
ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་དེ་ཐོག་མར་ཞལ་མཇལ་པའི་ཚེ། བྱང་ཆུབ་
ལ267ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སེམས་དཔའ་ཀུན་ཏུ་བཟང་པོ་དེ་ཉིད། བཅོམ་ལྡན་འདས་རྣམ་པར་སྣང་མཛད་ཀྱི་སྤྱན་
སྔར་སེང་གེའི་ཁྲི་རིན་པོ་ཆེ་པདྨའི་སྙིང་པོ་ཅན་གྱི་སྟེང་དུ་བཞུགས་ཡོད། དེའི་བཐའ་བསྐོར་
དུ་བྱང་ཆུབ་སེམས་དཔའི་ཚོགས་རྒྱ་མཚོ་ལྟ་བུས་བསྐོར་ནས་ཡོད། ཀུན་ཏུ་བཟང་པོ་དེའི་
མདུན་དུའང་བྱང་ཆུབ་སེམས་དཔའ་ཀུན་ཏུ་བཟང་པོ། འཁོར་བྱང་ཆུབ་སེམས་དཔའ་
དཔག་ཏུ་མེད་པས་བསྐོར་ནས་ཡོད། དེ་མ་ཟད་བྱང་ཆུབ་སེམས་དཔའ་ཀུན་ཏུ་བཟང་པོའི་
བ་སྤུའི་གོང་བུ་རེ་རེའི་ནང་དུ་ཞིང་ཁམས་རྒྱ་མཚོ་ལྟ་བུ། སངས་རྒྱས་རྒྱ་མཚོ་ལྟ་བུ། འཁོར་
བྱང་ཆུབ་སེམས་དཔའ་རྒྱ་མཚོ་ལྟ་བུས་བསྐོར་ནས་བཞུགས་ཡོད། དེ་ལྟ་བུའི་སངས་རྒྱས་
རྣམ་པར་སྣང་མཛད་གཅིག་གི་མདུན་དུ་བྱང་ཆུབ་སེམས་དཔའ་ཀུན་ཏུ་བཟང་པོས་སྐུ་ལུས་
ཀྱི་བཀོད་པ་དཔག་ཏུ་མེད་པ་འགྱེད་པ་བཞིན་དུ། ཕྱོགས་བཅུའི་སངས་རྒྱས་ཐམས་ཅད་ཀྱི་
སངས་རྒྱས་རེ་རེའི་མདུན་དུ། བྱང་ཆུབ་སེམས་དཔའ་ཀུན་ཏུ་བཟང་པོ་བསམ་གྱིས་མི་ཁྱབ་
པ་དང་། འཁོར་བྱང་ཆུབ་སེམས་དཔའ་བསམ་གྱིས་མི་ཁྱབ་པ། ཀུན་ཏུ་བཟང་པོ་རེ་རེའི་བ་
སྤུའི་གོང་བུ་རེ་རེ་ལ་ཞིང་ཁམས་བསམ་གྱིས་མི་ཁྱབ་པ། ཀུན་ཏུ་བཟང་པོ་བསམ་གྱིས་མི་ཁྱབ་
པ། སངས་རྒྱས་བསམ་གྱིས་མི་ཁྱབ་པ། འཁོར་བྱང་ཆུབ་སེམས་དཔའ་བསམ་གྱིས་མི་
ཁྱབ་པ། དེ་བཞིན་དུ་རྡུལ་གཅིག་གི་སྟེང་ན་འཇིག་རྟེན་གྱི་ཁམས་ཀྱི་རྡུལ་ཇི་སྙེད་ཀྱི་བཀོད་
པའི་སངས་རྒྱས་ཐམས་ཅད་ཀྱི་མདུན་དུ། བྱང་ཆུབ་སེམས་དཔའ་ཀུན་ཏུ་བཟང་པོ་བསམ་
གྱིས་མི་ཁྱབ་པ། འཁོར་བྱང་ཆུབ་སེམས་དཔའ་བསམ་གྱིས་མི་ཁྱབ་པ། དེའི་བ་སྤུའི་གོང་
བུ་རེ་རེ་ལ། ཞིང་ཁམས་བསམ་གྱིས་མི་ཁྱབ་པ། ཀུན་ཏུ་བཟང་པོ་བསམ་གྱིས་མི་ཁྱབ་པ།
སངས་རྒྱས་བསམ་གྱིས་མི་ཁྱབ་པ། འཁོར་བྱང་ཆུབ་སེམས་དཔའ་བསམ་གྱིས་མི་ཁྱབ་པ།
དེའི་མཛད་པ་བསམ་གྱིས་མི་ཁྱབ་པས་ཁྱབ་པ་བཞིན་དུ། ནམ་མཁས་གར་ཁྱབ་དང་།
ཆོས་ཀྱི་དབྱིངས་ཀྱིས་གར་ཁྱབ་ཐམས་ཅད་ལ་ཀུན་ཏུ་བཟང་པོ་བསམ་གྱིས་མི་ཁྱབ་པ།
ལ268



།
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
སངས་རྒྱས་བསམ་གྱིས་མི་ཁྱབ་པ། འཁོརབྱང་ཆུབ་སེམས་དཔའ་བསམ་གྱིས་མི་ཁྱབ་པ།
དེ་ལྟར་ཀུན་ཏུ་བཟང་པོ་རེ་རེའི་བ་སྤུའི་གོང་བུ་རེ་རེའི་ནང་དུ། ཞིང་ཁམས་བསམ་གྱིས་མི་
ཁྱབ་པ། ཀུན་ཏུ་བཟང་པོ་བསམ་གྱིས་མི་ཁྱབ་པ། འཁོར་བྱང་ཆུབ་སེམས་དཔའ་གྱིས་མི་
ཁྱབ་པ། དེ་འདྲ་བ་དེ་གཞོན་ནུ་ནོར་བཟང་གིས་མངོན་སུམ་དུ་མཇལ་བ་ཡིན། དེའི་མིང་
ལ་གཞོན་ནུ་ནོར་བཟང་དེ་ཉིད་ཀུན་ཏུ་བཟང་པོའི་ ཞིང་ཁམས་རྒྱ་མཚོ་ལྟ་བུ་ལ་འཇུག་
ནུས་པ་ཞེས་བརྗོད། དེའི་ཚེ་ན་བྱང་ཆུབ་སེམས་དཔའ་ཀུན་ཏུ་བཟང་པོ་དེ་ཉིད་ཀྱིས་ཕྱག་
གཡས་པ་གླང་ཆེན་གྱི་སྣ་ཞགས་ལྟར་བརྐྱངས་ཏེ། གཞོན་ནུ་ནོར་བཟང་གི་དབུ་ཐོག་ཏུ་
བཞག་ནས། ཇི་སྙེད་སུ་དག་༴ སོགས། ཞེས་བཟང་སྤྱོད་སྨོན་ལམ་འདི་ཐོག་མར་གསུངས་
སོ། །
གཉིས་པ་བར་དུ་དགེ་བ་གཞུང་གི་དོན་དངོས་ལ། སྨོམ་ལམ་འགྲུབ་པའི་རྒྱུ་ཡན་
ལག་བདུན་པའི་ཚོགས་བསགས་པ་དང་། སྨོན་ལམ་གྱི་དངོས་གཞི་དང་། རྗེས་སུ་ཕན་
ཡོན་བསྟན་པས་མཇུག་བསྡུ་བ་དང་གསུམ་ལས། དང་པོ་ཚོགས་བསགས་ཡན་ལག་
བདུན་གྱི་ཐོག་མར་ཕྱག་འཚལ་བའི་ཡན་ལག་ལ། མདོར་བསྟན་པ་དང་། རྒྱས་པར་
བཤད་པ་གཉིས་ལས། དང་པོ་ནི། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་
གསུམ་གཤེགས་པ་མི་ཡི་སེངྒེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་
དང་ངག་ཡིད་དང་བས་ཕྱག་བགྱི་འོ། །དེའང་ཇི་སྙེད་ཞེས་པ་མང་ཚིག་ཡིན་ཏེ། འཇིག་རྟེན་
གྱི་ཁམས་གྲངས་བཟུང་དུ་མེད་པ་ཇི་སྙེད་ནམ་མཁའི་མཐའ་མ་ཟད་བར་དུ་ཟད་རྒྱུ་མེད་
པའི་གང་སུ་དག་གི་འཇིག་རྟེན་གྱི་ཁམས་ཀྱི་ཆགས་ཚུལ་ནི། ཕྱོགས་རེ་རེ་དང་དུས་རེ་རེ་
ལྟ་བུ་མ་ཡིན་པར་། ཕྱོགས་བཞི་མཚམས་བཞི་སྟེང་འོག་གཉིས་སྟེ་ཕྱོགས་བཅུའི་འཇིག་
རྟེན་གྱི་ཁམས་ནི་རབ་འབྱམས་མུ་མཐའ་མེད་པ་ཉིད་ཡིན་ལ། དེ་དག་ན་བཞུགས་པའི་
ལ269



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དུས་གསུམ་གྱི་སངས་རྒྱས་ཀྱང་། དཔེར་ན་མི་མཇེད་འཇིག་རྟེན་གྱི་ཞིང་འདི་ལྟ་བུ་ལ་
མཚོན་ན། འདས་པའི་སངས་རྒྱས་འཁོར་བ་འཇིག་དང་། གསེར་ཐུབ། འོད་སྲུང་ལྟ་བུ་
དང་། ད་ལྟར་བཞུགས་པའི་སྟོན་པ་ཐུགས་རྗེ་ཅན་ཤཱཀྱ་ཐུབ་པ་དང་། མ་འོངས་པའི་སངས་
རྒྱས་བྱམས་པ་མགོན་པོ་ནས། སངས་རྒྱས་མོས་པའི་བར་སངས་རྒྱས་དགུ་བརྒྱ་དང་གོ་
དྲུག་སྟེ། དུས་གསུམ་གྱི་སངས་རྒྱས། རྒྱུ་བདེ་བ་བྱང་ཆུབ་སེམས་དཔའི་ཐེག་པ་ལ་བརྟེན་
ནས། འབྲས་བུ་བདེ་བ་རྫོགས་པའི་སངས་རྒྱས་ཀྱི་གོ་འཕང་མཐོན་པོར་གཤེགས་པའི་དེ་
བཞིན་གཤེགས་པ། སྟོབས་བཅུ། མི་འཇིགས་པ་བཞི། མ་འདྲེས་པ་བཅོ་བརྒྱད། ཟག་
མེད་མཁྱེན་པའི་སྡེ་ཚན་ཉེར་གཅིག་གི་ཡོན་ཏན་མཆོག་མངའ་བའི། དཔེར་ན་གདོང་ལྔའི་
དབང་པོ་སེང་གེས་གངས་རི་བཟུང་ཚེ། གཅན་གཟན་གྱི་ཚོགས་ཟིལ་གྱིས་གནོན་པ་
བཞིན། འཇིགས་པ་དང་བག་ཚ་བ་མེད་པའི་རྐང་གཉིས་རྣམས་ཀྱི་མཆོག་མི་ཡི་སེང་གེ་ལྟ་
བུ། གྲངས་བཟུང་དུ་མེད་པ་ཇི་སྙེད་ཞིག་ཡོད་པ་ཀུན་ལ། ཕྱག་འཚལ་མཁན་གྱི་གང་ཟག་
བད ག་གིས་ཕྱག་འཚལ་ཡུལ་གོང་དུ་སྨོས་
སྨོས་མ་ཐག་པའི་ཕྱོགས་བཅུའི་ཞིང་ཁམས་རབ་
འབྱམས་མུ་མེད་པ་ན་བཞུགས་པའི་སངས་རྒྱས་གྲངས་མེད་པ་མ་ལུས་ཤིང་ལུས་པ་མེད་པ་དེ་
དག་ཐམས་ཅད་ལ། ལུས་གུས་པས་ཕྱག་འཚལ། ངག་གུས་པས་གསོལ་བ་བཏབ། ཡིད་
གུས་པས་ཁྱེད་ཤེས་ཀྱི་དད་པ་དང་བཅས་ཏེ་ཡིད་རབ་ཏུ་དང་བའི་སྒོ་ནས་ཕྱག་བགྱིའོ། །
གཉིས་པ་རྒྱས་པར་བཤད་པ་ལ་གསུམ། དང་པོ་ལུས་ཀྱི་སྒོ་ནས་ཕྱག་འཚལ་བ་ནི།
བཟང་པོ་སྤྱོད་པའི་སྨོན་ལམ་སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་སུམ་
དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །
དེའང་བསྒོམ་པ་གོམས་པའི་ཕྱག་བསྟན་པ་སྟེ། སྔོན་སངས་རྒྱས་ཐམས་ཅད་ཀྱིས་ནམ་
མཁའི་མཐའ་ཁྱབ་པའི་སེམས་ཅན་ཐམས་ཅད་ཀྱི་དོན་དུ། བསམ་པ་བཟང་པོ་བྱང་ཆུབ་
270



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
མཆོག་ཏུ་སེམས་བསྐྱེད། སྤྱོད་པ་བཟང་པོ་ཕ་རོལ་ཏུ་ཕྱིན་པ་དྲུག་ལ་བསླབ། ཁམས་
གསུམ་གྱི་སེམས་ཅན་ཐམས་ཅད་སྡུག་བསྔལ་གྱི་རྒྱ་མཚོ་ལས་སྒྲོལ་པའི་ཕྱིར་དུ་སྤྱད་
དཀའ་བ་མགོ་དང་ཡན་ལག་སོགས་སྦྱིན་པ་བྱེད་པའི་སྐབས་སུ། སྨོན་ལམ་འདི་ལྟར་
བཏབ་སྟེ། མ་འོངས་པ་ན་བདག་སངས་རྒྱས་པའི་དུས་སུ་སེམས་ཅན་གང་དང་གང་གིས་
བདག་ཡིད་ལ་བྱས་དེ་གསོལ་བ་བཏབ་ན། བདག་རིང་པོར་མ་ཐོགས་པར་སེམས་ཅན་དེ་
དག་གི་མདུན་དུ་འོང་ནས་དེ་དག་གི་འཇིགས་དང་སྡུག་བསྔལ་ཐམས་ཅད་སྐྱོབས་ནུས་པར་
ཤོག་ཅིག །ཅེས་སོགས་སྨོན་ལམ་རྒྱ་མཚོ་ལྟ་བུ་བཏབ་པའི་སྟོབས་དེ་དག་གིས་མཐུ་ལ་
བརྟེན་ནས། ད་ལྟ་རྫོགས་སྨིན་སྦྱངས་པ་མཐར་ཕྱིན་ཏེ་སངས་རྒྱས་ཀྱི་གོ་འཕང་ཐོབ་ནས་
གཟུགས་སྐུ་རྣམ་གཉིས་ཀྱིས་འགྲོ་དོན་ཐོགས་པ་མེད་པར་མཛད་བཞིན་ཡོད། དེས་ན་ད་
ལྟ་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཞིང་རྡུལ་གྱི་གྲངས་དང་མཉམ་པ་
ཞིག་བདག་གི་ཡིད་ཀྱི་ཡུལ་དུ་གསལ་ལ་གསོལ་བ་བཏབ་ན། གསོལ་བ་འདེབས་པ་པོའི་
མདུན་དུ་མངོན་སུམ་དུ་བྱོན་ནས་ཐུགས་ཀྱིས་དགོངས། སྤྱན་གྱིས་གཟིགས། སྙན་གྱིས་
གསན་ནས་མིག་ལོང་གི་མདུན་དུ་མིག་ལྡན་བཞིན་ངེས་པར་བཞུགས་ཡོད་དེ། ཇི་སྐད་དུ།
གང་ཞིག་མོས་པས་ཡིད་བྱེད་པ། །དེ་ཡི་མདུན་ན་ཐུབ་པ་བཞུགས། །དབང་བསྐུར་བྱིན་
ཀྱིས་རློབས་པར་འགྱུར། །ཞེས་དང་། ཨོ་རྒྱན་ཆེན་པོས། དད་པ་ཅན་གྱི་གང་ཟག་ཕོ་མོ་
པད་འབྱུང་གང་དུའང་མ་བཞུད་སྒོ་ཉལ་ཡོད༔ ང་ཡི་ཚེ་ལ་འདས་གྲོང་ཡོད་མ་ཡིན༔
དད་ལྡན་མི་རེའི་མདུན་ན་པད་འབྱུང་རེ༔ ཞེས་སོ། །དེས་ན་ཕྱོགས་བཅུའི་རྒྱལ་བ་སྲས་
དང་བཅས་པ་རང་གི་མདུན་གྱི་ནམ་མཁར་བཞུགས་ཡོད་པ་ལ་ཡོད་པར་གསལ་འདེབས་
རྒྱུ་དེ་ཕྱག་འཚལ་བའི་ཡུལ་རེད། ཡུལ་ཚོགས་ཞིང་དེ་དག་གི་མདུན་དུ་ཕྱག་འཚལ་བའི་
གང་ཟག་རང་གི་ལུས་འདི་ཡང་ཕྱོགས་བཅུའི་ཞིང་རབ་འབྱམས་མུ་མཐའ་མེད་པ་དེ་རྡུལ་
~271



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དུ་ཕབ་ན་དེའི་རྡུལ་གྱི་གྲངས་དཔག་མི་ནུས་པ་ལྟར། ཕྱོགས་བཅུའི་ཞིང་གི་རྡུལ་ཇི་སྙེད་
ཡོད་པ་དེ་སྙེད་དུ་སྤྲུལ་ནས་རང་གཞན་མཐའ་ཡས་པའི་སེམས་ཅན་ཐམས་ཅད་ཀྱི་བསམ་
སྤྱོད་གཅིག་མཐུན་སྒོས་ལུས་རབ་ཏུ་གུས་པའི་སྒོ་ནས་བཏུད་པ་ཡིས་བདུད་བཞིའི་གཡུལ་
ལས་རྒྱལ་བའི་རྒྱལ་བ་རྫོགས་པའི་སངས་རྒྱས་བཅོམ་ལྡན་འདས་ཞིང་རྡུལ་གྱི་གྲངས་དང་
མཉམ་པ་ཀུན་ལ། བདག་ཅིག་དེང་ནས་བྱང་ཆུབ་མ་ཐོབ་ཀྱི་བར་དུ་སྒོ་གསུམ་གུས་པ་ཆེན་
པོས་རབ་ཏུ་ཕྱག་འཚལ་ལོ། །དེའང་སྔོན་གང་ཟག་གཅིག་གིས་སངས་རྒྱས་ཀྱི་རིང་
བསྲེལ་གྱི་སྙིང་པོ་ཅན་གྱི་མཆོད་རྟེན་གཅིག་ལ་ཕྱག་འཚལ་བའི་ཕན་ཡོན་མཐའ་ཡས་ན།
ཕྱག་འཚལ་ཡུལ་ཕྱོགས་བཅུའི་ཞིང་རབ་འབྱམས་མུ་མཐའ་མེད་པའི་སངས་རྒྱས་ལ་ཕྱག་
འཚལ་བ་པོ་ཞིང་རྡུལ་གྱི་གྲངས་དང་མཉམ་པར་སྤྲུལ་ནས་ཕྱག་འཚལ་ན། ཕྱོགས་བཅུའི་
སངས་རྒྱས་ཐམས་ཅད་ཀྱི་ཐུགས་རྗེ་དང་བྱིན་རླབས་ཀྱི་སྟོབས་དང་རང་གི་དད་པ་དང་
མོས་གུས་ཀྱི་སྟོབས་གཉིས་གདོང་འཛོམས་པས་ན་ཕན་ཡོན་བསམ་གྱིས་མི་ཁྱབ་པ་ཡོད་
པ་ནི་སྨོས་ཅི་དགོས་སོ། །
གཉིས་པ་ཡིད་ཀྱི་སྒོ་ནས་ཕྱག་འཚལ་བ་ནི། རྡུལ་གཅིག་སྟེང་ན་རྡུལ་སྙེད་སངས་
རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་
རྣམས་མ་ལུས་པར། །ཐམས་ཅད་རྒྱལ་བ་དག་གིས་གང་བར་མོས། །དེའང་འདི་ལྟ་བ་
མཇལ་བའི་ཕྱག་ཡིན་ཏེ། ཆོས་ཐམས་ཅད་ཀྱི་ཆོས་ཉིད་གནས་ལུགས་ཇི་ལྟ་བ་བཞིན་
རྟོགས་པའི་གང་ཟག་གིས་འདི་ལྟ་བུ་ཞིག་བློ་ཡུལ་དུ་འཆར་ནུས་ཀྱི། དེ་མིན་སོ་སྐྱེས་ཕལ་
བའི་བློར་ཤོང་དཀའ། དེ་ཡང་རྡུལ་ཕྲ་རབ་གཅིག་གི་སྟེང་ན། འཇིག་རྟེན་གྱི་ཁམས་ན་
རྡུལ་ཇི་སྙེད་ཅིག་ཡོད་པའི་གྲངས་དང་མཉམ་པའི་སངས་རྒྱས་བཞུགས་ཡོད། དེའང་རྡུལ་
ཕྲན་ཇེ་ཆེ་རུ་མ་སོང་། སངས་རྒྱུས་རྣམས་ཇེ་ཆུང་དུ་མ་སོང་བར་ཡངས་དོག་མེད་པར་
ལ272ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བཞུགས་ཡོད་པ་ནི་དངོས་པོའི་ཆོས་ཉིད་ཡིན་ལ། འཁོར་དུའང་སངས་རྒྱས་ཀྱི་སྲུས།
སངས་རྒྱས་ཤཱཀྱ་ཐུབ་པ་ལྟ་བུ་ལ་མཚོན་ན་སྐུ་སྲས་སྒྲ་གཅན་འཛིན། གསུང་སྲས་ཉན་ཐོས་
དང་རང་རྒྱལ། ཐུགས་ཀྱི་སྲས་པོ་བྱང་ཆུབ་སེམས་དཔའ་དང་གསུམ་ཡོད་པས། ཐུགས་
སྲས་བྱང་ཆུབ་སེམས་དཔའ་རྣམས་ནི། རྒྱལ་བ་རྣམས་ཀྱི་གདུང་འཚོབ་པ། དམ་པ་ཆོས་ཀྱི་
མཛོད་འཛིན་པ་གདུལ་བྱའི་ལྷག་མ་སྐྱོང་ནུས་པའི་ཁྱད་ཆོས་གསུམ་ལྡན་གྱི་སྲས་ཡིན་ལ། དེ་
ལྟ་བུའི་སངས་རྒྱས་སྲས་ཀྱིས་བསྐོར་པའི་དབུས་ན་བཅར་བ་དང་དོག་པ་མེད་པ་། སྙོག་པ་
མེད་པ། འདྲེས་པ་མེད་པར་བཞུགས་པ་དེ་དག་ཇི་ལྟ་བ་བཞིན་དུ་། དེ་ལྟར་ནམ་མཁའི་
གར་ཁྱོབ་དང་ཆོས་ཀྱི་དབྱིངས་ཀྱིས་གར་ཁྱབ་རྣམས་ཏེ་མ་ལུས་པ་ཐམས་ཅད་དུ་དཔེར་
ན་རྡུལ་ཕྲན་གཅིག་གི་གོ་སར་ཞིང་རྡུལ་གྱི་གྲངས་དང་མཉམ་པའི་སངས་རྒྱས་རྣམས་དང་།
སྲས་བྱང་ཆུབ་སེམས་དཔའ་འབའ་ཞིག་ཏིལ་གྱི་གོང་བུ་ཁ་ཕྱེས་པ་ལྟར་ཡོད། དེ་ལྟར་ཆོས་
དབྱིངས་ཀྱིས་གར་ཁྱབ་ལ་རྒྱལ་བ་སྲས་དང་བཅས་པ་དག་གིས་གོ་མཚམས་མེད་པར་
གང་བར་མོས་ཏེ། དེ་དག་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་དང་།
མཁྱེན་བརྩེ་ནུས་གསུམ་གྱི་ཡོན་ཏན་དྲན་ནས་རང་གི་ཡིད་ཀྱིས་དད་གུས་ཚད་མེད་པ་བྱས་
པ་དེ་ལ་ཡིད་ཀྱིས་ཕྱག་འཚལ་བ་ཞེས་བརྗོད། དེ་ཡང་རྡུལ་གཅིག་སྟེང་ན་འཇིག་རྟེན་གྱི་
ཁམས་ཀྱི་རྡུལ་གྱི་གྲངས་དང་མཉམ་པའི་སངས་རྒྱས་མང་པོ་ཞིག་ཇི་ལྟར་ཤོང་སྙམ་ན།
རང་ཅག་ཐ་མལ་བའི་བློར་མི་ཤོང་ཡང་། སངས་རྒྱས་དང་བྱང་ཆུབ་སེམས་དཔའ་དབང་
འབྱོར་བ་རྣམས་ཀྱི་སྤྱོད་ཡུལ་དུ་མངོན་དུ་གྱུར་ནུས། དེ་ནི་ཆོས་ཐམས་ཅད་རྟེན་འབྲེལ་
ཡིན་པའི་གནད་ཀྱིས་ཡིན། དེས་ན་དག་པའི་སྣང་ངོར་རྡུལ་གཅིག་གི་སྟེང་འཇིག་རྟེན་གྱི་
ཁམས་ཀྱི་རྡུལ་གྱི་གྲངས་དང་མཉམ་པའི་སངས་རྒྱས་ཡོད་ཆོག་པ་ནི་རྟེན་འབྲེལ་ཡིན་པའི་
གནད་ཀྱིས་སྟེ། ཇི་སྐད་དུ། རྟེན་འབྲེལ་ལ་མི་རུང་བ་མེད། །སྟོང་ཉིད་ལ་མི་ཤོང་བ་མེད། །
ལ273ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཅེས་དང་། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་སྟོང་
ཉིད་མི་རུང་བ། །དེ་ལ་ཐམས་ཅད་རུང་མི་འགྱུར། །ཞེས་གསུངས། དེས་ན་ཆོས་ཐམས་
ཅད་ཀྱི་ནང་ན་བདེན་གྲུབ་གཅིག་ཀྱང་མེད་པའི་གནད་ཀྱིས། རྟེན་འབྲེལ་གྱི་སྣང་བ་གང་
རུང་རུང་འཆར་ཆོག་པ་ཡིན། བདེན་གྲུབ་ཡིན་ན་རྟེན་འབྲེལ་གྱི་སྣང་བ་འདི་དག་འཆར་རྒྱུ་
མེད། ཆོས་ཐམས་ཅད་བདེན་མེད་ཡིན་པའི་དོན་ནི། ཆོས་ཐམས་ཅད་ཀྱི་གནས་ལུགས་
སྟོང་པ་ཉིད་ཡིན་པའི་ཕྱིར་རོ། །སྟོང་ཉིད་ཡིན་པའི་གནད་ཀྱིས་རྟེན་འབྲེལ་གྱི་སྣང་བ་མ་
ངེས་པར་འཆར་ཆོག་པས་ན། རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་སྣང་རུང་བ་
ཡིན། རྟེན་འབྲེལ་ཡིན་པའི་གནད་ཀྱིས་ཆོས་ཐམས་ཅད་ཀྱི་ནང་ན་མི་སྟོང་བའི་ཆོས་གཅིག་
ཀྱང་མེད་པའི་ཕྱིར་རོ། །དེས་ན་མི་ཕམ་པས། ཤེས་བྱའི་ཁམས་ན་བདེན་གྲུབ་གཅིག་ཡོད་
ན། །ཤེས་བྱ་འདི་ཀུན་གཏན་ནས་མི་སྣང་འགྱུར། །ཤེས་བྱའི་ཁམས་ན་བདེན་གྲུབ་མེད་
པའི་ཕྱིར། །མཐའ་མེད་ཤེས་བྱའི་ཆོས་ཚུལ་རྣམས་པར་བཀྲ། །ཞེས་གསུངས། ཤེས་བྱའི་
ཁམས་ན་བདེན་གྲུབ་ཞིག་ཡོད་ན། ཤེས་བྱའི་ཆོས་རང་རང་རྟེན་འབྲེལ་གྱི་དངོས་པོར་
གྲུབ་ཚུལ་འདི་ཤར་མི་ཐུབ། ཤེས་བྱའི་ཁམས་ན་བདེན་གྲུབ་མེད་པས་ན། ཤེས་བྱའི་ཆོས་
འདི་དག་རྟེན་ཅིང་འབྲེལ་འབྱུང་གི་རྣམ་པར་འགགས་མེད་དུ་སྣང་རུང་རུང་། འཆར་རུང་
རུང་། རྟེན་ཅིང་འབྲེལ་འབྱུང་ཡིན་པའི་སྟོབས་ཀྱིས་སྣང་བ་འདི་དག་གང་གིའང་ཕྱོགས་སུ་
མ་ལྷུང་བ་ཡིན། གལ་ཏེ་སྣང་བ་འདི་དག་དག་པའི་ཕྱོགས་སུ་ལྷུང་ན། མ་དག་པའི་སྣང་བ་
འདི་དག་འཆར་མི་རུང་བ་དང་། གལ་ཏེ་སྣང་བ་འདི་དག་མ་དག་པའི་ཕྱོགས་སུ་ལྷུང་ན།
དག་པའི་སྣང་བ་འདི་དག་འཆར་མི་རུང་བ་ཡིན། དེས་ན་སྣང་བ་འདི་དག་དག་མ་དག་
གང་གི་ཕྱོགས་སུའང་མ་ལྷུང་བ་ཡིན་ཟེར་དགོས། དེས་ན་སྣང་བ་འགགས་མེད་འཆར་རུང་
རུང་ཡིན་པ་ནི་རྟེན་འབྲེལ་ཡིན་པའི་གནད་དང་། རྟེན་འབྲེལ་སྣང་བ་འདི་དག་གི་ནང་ན་
ལ274



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བདེན་གྲུབ་གཅིག་ཀྱང་མེད་པ་ནི་སྟོང་ཉིད་ཡིན་པའི་གནད་ཀྱིས་སྟོང་རྟེན་འབྲེལ་འདི་
གཉིས་ཟུང་འབྲེལ་དུ་ཤེས་དགོས། དེས་ན་རྡུལ་གཅིག་སྟེང་ན་རྡུལ་སྙེད་སངས་རྒྱས་ཡོད་
པ་རྟེན་འབྲེལ་ཡིན་པ་དང་། དངོས་པོའི་ཆོས་ཉིད་ཡིན་པའི་གནད་ཀྱིས་སོ། །སྔོན་རྗེ་
བཙུན་མི་ལ་གཡག་རྭའི་ནང་དུ་བཞུགས་ནས། མི་ལ་ཇེ་ཆུང་དང་། གཡག་རྭ་ཇེ་ཆེ་རུ་མ་
སོང་བ་ལྟ་བུ་དང་
། ཇོ་བོ་རྗེ་མཉམ་མེད་དཱི་པཾ་ཀཱ་ར། ཙྪ་ཀོང་ནང་དུ་བཞུགས་ནས་ཙྪ་ཀོང་ཇེ་
ཆེ་དང་། ཇོ་བོ་ཇེ་ཆུང་དུ་མ་སོང་བར་བཞུགས་ཏེ། ཇོ་བོའི་ཞལ་ནས། འདི་རྟོག་གེ་བ་
རྣམས་ཀྱིས་གོ་ན་བློ་ངོར་མི་མཛའ་ནའང་། རྒྱ་བོད་གཉིས་བསྐོར་ནས་མནའ་བསྐྱལ་ཀྱང་
ཆོག །ཆོས་ཐམས་ཅད་ཀྱི་གནས་ལུགས་ནི་འདི་ལྟ་བུ་ཞིག་ཡིན་གསུངས་པ་ལྟ་བུའོ། །
ད་ནི་གསུམ་པ་ངག་གི་ཕྱག་འཚལ་ནི། དེ་དག་བསྔགས་པ་མི་ཟད་རྒྱ་མཚོ་རྣམས། །
དབྱངས་ཀྱིཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །
བདེ་བར་གཤེགས་པ་ཐམས་ཅད་བདག་གིས་བསྟོད། །དེའང་ཕྱོགས་བཅུ་དུས་གསུམ་གྱི་
སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་རྣམས་ལ་ཡོན་ཏན་བསམ་
གྱིས་མི་ཁྱབ་པ་ཡོད་དེ། དཔེར་ན་སྐུ་རྫུ་འཕྲུལ་གྱི་ཡོན་ཏན། གསུང་རྗེས་སུ་བསྟན་པའི་
ཡོན་ཏན། ཐུགས་ཀུན་ཏུ་བརྗོད་པའི་ཡོན་ཏན་དྲན་ནས་དེ་དག་ལ་བསྔགས་པ་འམ་
བསྟོད་པ་བརྗོད་པ་ཡིན། བསྟོད་པ་བྱེད་པའི་ཚེ་ན་རང་གི་ལུས་འདི་ལུས་གཅིག་ཙམ་མ་
ཡིན་པར་ཞིང་རྡུལ་གྱི་གྲངས་དང་མཉམ་པའི་ལུས་དཔག་ཏུ་མེད་པ། ལུས་དཔག་ཏུ་མེད་
པ་ལ་མགོ་དཔག་ཏུ་མེད་པ། མགོ་དཔག་ཏུ་མེད་པ་ལ་ལྕེ་རྐན་དཔག་ཏུ་མེད་པ་སྟེ་དཔག་
མེད་གསུམ་ལྡན་ནམ་བཞི་ལྡན་གྱི་སྒོ་ནས་སངས་རྒྱས་ཀྱི་ཡོན་ཏན་མི་ཟད་པ་རྒྱུ་མཚོ་
རྣམས་ལ། བསྟོད་ཚུལ་འགྱུར་ཁུགས། འདེགས་འཇོག །སྙན་འཇེབས་ཚངས་པའི་
དབྱངས་ལྟ་བུའི་དབྱིངས་ཀྱི་ཡན་ལག་མི་ཟད་པ་རྒྱ་མཚོའི་ཆུ་རྡུལ་གྱི་གྲངས་དང་མཉམ་
~275



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པའི་སྒྲ་སྐད་མི་འདྲ་བ་སྣ་ཚོགས་ཀྱིས། འཇིག་རྟེན་གྱི་ཁམས་དང་མཉམ་པའི་རྒྱལ་བ་མ་
ལུས་པ་ཀུན་གྱི་གསང་བ་བསམ་གྱིས་མི་ཁྱབ་པའི་ཡོན་ཏན་སྟོབས་བཅུ། མི་འཇིགས་པ་
བཞི། མ་འདྲེས་པ་བཅོ་བརྒྱད། ཟག་མེད་མཁྱེན་པའི་སྡེ་ཚན་ཉེར་གཅིག །བྱང་ཆོས་སོ་
བདུན་ལ་སོགས་པའི་ཡོན་ཏན་མང་པོ་ལ་བསྔགས་པ་རབ་ཏུ་བརྗོད་ཅིང་། ཞེས་སངས་
རྒྱས་ཀྱི་ཡོན་ཏན་ནི་བརྗོད་ན་མཐའ་ལས་འདས་པ་ཡིན་ཏེ། དཔེར་ན་དཔལ་ལྡན་ཟླ་བ་
གྲགས་པས་དབུ་མ་འཇུག་པའི་ནང་ན། སངས་རྒྱས་ཀྱི་ཡོན་ཏན་བརྗོད་པའི་སྐབས་སངས་
རྒྱས་ཀྱི་ཡོན་ཏན་ནི་ཟད་མཐའ་མེད་ཀྱང་། དེ་ཙམ་ཞིག་མ་གཏོགས་ཁོང་གི་བློ་གྲོས་ཀྱི་
སྟོབས་ཀྱིས་བརྗོད་མ་ནུས་པ་ཡིན་མ་གཏོགས་སངས་རྒྱས་ཀྱི་ཡོན་ཏན་ཟད་པ་ནི་ག་ལ་
སྲིད་དེ། དཔེར་ན་བྱ་ནམ་མཁའ་ལ་འཕུར་ན་ནམ་མཁའི་མཐའ་ཟད་པ་མེད་ཀྱང་།
གཤོགས་རྩལ་ཟད་ནས་ས་ལ་ལྷུང་བ་ལྟ་བུ་ཡིན་གསུངས། དེས་ན་སངས་རྒྱས་རྣམས་ཀྱི་
གསང་བ་གསུམ་གྱི་ཡོན་ཏན་བརྗོད་དེ། བདེ་བར་གཤེགས་པ་སྲས་དང་བཅས་པ་ཐམས་
ཅད་ལ་གང་ཟག་བདག་གིས་གུས་པ་ཆེན་པོའི་སྒོ་ནས་བསྟོད་དོ་ཞེས་སོ། །དེས་ན་སངས་
རྒྱས་ཀྱི་ཡོན་ཏན་ནི་ས་ཐོབ་ཀྱི་སེམས་དཔའ་རྣམས་ཀྱིས་བསྐལ་བ་བརྒྱ་སྟོང་གི་བར་དུ་
བརྗོད་ཀྱང་ཟད་མི་ནུས་མོད། འོན་ཀྱང་བསྟོད་པ་ལན་གཅིག་བྱས་པའི་ཕན་ཡོན་ཀྱང་།
སྔོན་བདག་ཅག་གི་སྟོན་པ་སློབ་པ་ལམ་གྱི་གནས་སྐབས་ན། སངས་རྒྱས་སྐལ་རྒྱལ་ཞེས་
བྱ་བ་དེ་ཟད་པ་མེའི་ཏིང་འཛིན་ལ་མཉམ་པར་བཞག་ནས་བཞུགས་ཡོད་པའི་མདུན་དུ་
སོང་ནས། རྐང་པ་ཡ་གཅིག་བཏེགས་ཏེ་དབུ་ཐོག་ཏུ་བཞག་སྟེ། སྐྱེས་བུ་ཁྱུ་མཆོག་ཁྱོད་
འདྲའི་དགེ་སྦྱོང་ཆེན་པོ་གཞན་
པོ་གཞན་དག ཡུལ་ས་ལའང་མེད། །འཇིག་རྟེན་འདི་ན་ཡོད་པ་མ་
ཡིན་ལྷ་ཡི་ཕོ་བྲང་གནས་མཆོག་དག་ནའང་མེད། །རི་དང་ནགས་སུ་བཅས་པའི་ས་སྟེང་
རྒྱས་པ་ཀུན་ནས་བསྐོར་ཀྱང་ག་ལ་ཡོད། །ཅེས་པའི་ཚིག་བཞི་བའི་ཚིགས་སུ་བཅད་པ་
ལ276ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
གཅིག་བརྗོད་པས་བསྐལ་བ་མང་པོའི་ཚོགས་རྒྱ་ཆེན་པོ་རྫོགས་སོང་བ་ཡིན། དེས་ན་རང་
གིས་ཀྱང་ཕྱོགས་བཅུའི་དུས་གསུམ་གྱི་སངས་རྒྱས་ཐམས་ཅད་མདུན་གྱི་ནམ་མཁར་
བཞུགས་ཡོད་པར་མོས་ཏེ། དེ་དག་གི་མདུན་ནས་རང་གི་ལུས་མང་པོར་སྤྲུལ་ནས་རྒྱལ་བ་
དེ་དག་གི་སྐུ་གསུང་ཐུགས་གསང་བ་གསུམ་ལ་བསྟོད་པ་བྱེད་ཀྱིན་ཡོད་བསམ་ན། བསྐལ་
པ་མང་པོའི་ཚོགས་རྫོགས། སྒྲིབ་པ་དག་ངེས་པ་ཡིན་ནོ། །
གཉིས་པ་མཆོད་པ་འབུལ་བའི་ཡན་ལག་ལ། བླ་ན་ཡོད་པའི་མཆོད་པ་དང་། བླ་ན་
མེད་པའི་མཆོད་པ་གཉིས་ལས། དང་པོ་ནི། མེ་ཏོག་དམ་པ་འཕྲེང་བ་དམ་པ་དང་། །སིལ་
སྙན་རྣམས་དང་བྱུག་པ་བདུག་མཆོག་དང་། །མར་མེ་མཆོག་དང་བདུག་སྤོས་དམ་པ་ཡིས། །
རྒྱལ་བ་དེ་དག་ལ་ནི་མཆོད་པར་བགྱི། །ན་བཟའ་དམ་པ་རྣམས་དང་དྲི་མཆོག་དང་། །ཕྱེ་
མ་ཕུར་མ་རི་རབ་མཉམ་པ་དང་། །བཀོད་པ་ཁྱད་པར་འཕགས་པའི་མཆོག་ཀུན་གྱིས།
རྒྱལ་བ་དེ་དག་ལ་ནི་མཆོད་པར་བགྱི། །དེའང་མེ་ཏོག་ལའང་མི་ཡུལ་གྱི་མེ་ཏོག་ཆུ་དང་
ཐང་ལས་སྐྱེས་པའི་མ་བཅོས་པ་དང་། བཅོས་མ་ཁ་དོག་དཀར་སེར་དམར་ལྗང་སོགས་
མིག་དབང་འཕྲོག་འགྲོ་བ་ལྟ་བུ། ཡིད་དུ་འོང་པའི་གཟུགས་མཛེས་པ། དྲི་ཞིམ་པ། རོ་
མངར་བ། རེག་བྱ་འཇམ་པ་སྣ་ཚོགས་བཀོད་ལེགས་པ་དང་། ལྷ་ཡུལ་གྱི་མེ་ཏོག་མཉྫགོ་ཥ་
དང༌། མགོ་ཥ་ཆེན་པོ་སོགས་ཀྱིས་ཞིང་ཁམས་ཀྱི་ས་གཞིའི་ཁྱོན་ཀུན་ཏུ་མཛེས་ཤིང་ལྟ་ན་
སྡུག་པ་སིལ་མར་གཅལ་དུ་བཀྲམ་པ། ནམ་མཁའ་ནས་ཀྱང་ཡིད་འོང་མཛེས་སྡུག་གི་མེ་
ཏོག་སྣ་ཚོགས་ཀྱིས་ཆར་ཆེན་པོ་འབབས་པ་དང་དམ་པ་ཞེས་པ་ནི་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་ཏིང་ངེ་འཛིན་དང་། སྨོན་ལམ་དང་། ཐུགས་བསྐྱེད་ལས་བྱུང་
བའི་མེ་ཏོག་པདྨ་དང་། པདྨ་ཆེན་པོ་དང་། ཨུཏྤལ་ཨུ་དུམ་ཝ་ར། པུཎྜ་རི་ཀ་ལ་སོགས་པའི་
མཛེས་སྡུག་ལྟ་བས་ཆོག་མི་ཤེས་པ་སྣ་ཚོགས་ཀྱི་མཆོད་པ་འབུལ་གྱིན་ཡོད་བསམ། ཕྲེང་
ལ277



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བ་དམ་པ་ནི། རིན་པོ་ཆེ་གསེར་དངུལ་སྤྲུག་མུ་ཏིག །མུ་མིན། ཨིནྡྲ་ནི་ལ། རིན་པོ་ཆེ་སྣ་
བདུན་དང་། རིན་ཐང་གཞལ་མཐའ་དང་བྲལ་པའི་ཕྲེང་བ་བརྒྱུས་ཏེ་འབུལ་གྱིན་ཡོད་
བསམ་། དེ་ཡང་སྤྲུལ་སྐུ་ཆགས་བྲལ་གྱི་རྣམ་པར་བཞུགས་པ་རྣམས་ལ་གཞལ་ཡས་ཁང་
སོགས་བཞུགས་གནས་རྒྱན་བྱེད་དུ་འབུལ་བ་དང་། ལོངས་སྐུ་ཆགས་བཅས་ཀྱི་རྣམ་པ་
རྣམས་ལ། དར་གྱི་ཆས་གོས་ལྔ། རིན་པོ་ཆེའི་རྒྱན་བརྒྱད་ཟེར་བ་ལྟར་སྐུ་ལུས་རྒྱན་བྱེད་དུ་
འབུལ་བ་ཡིན་བསམ་པ་དང་། སིལ་སྙན་རྣམས་དང་ཞེས་པ་ནི། སྒྲ་སྙན་པོ་ཡིད་དུ་འོང་
བ་གྲགས་པའི་དྲིལ་བུ་པི་ཝང་གླིང་བུ་སིལ་སྙན་ལ་སོགས་པ་འབུད་རྡུང་དཀྲོལ་གསུམ་
བྱེད་པའི་སྙན་གྱི་དབང་པོ་ལ་དགྱེས་པ་སྐོང་བྱེད་ཀྱི་རོལ་མོའི་བྱེ་བྲག་བསམ་གྱིས་མི་ཁྱབ་
པའི་མཆོད་པ་དང་། བྱུག་པ་ཞེས་པ་ནི་ལུས་ལ་བྱུག་ཏུ་རུང་པའི་དྲི་ཞིམ་པ་ལྷན་ཅིག་སྐྱེས་
པ་དང༌། སྦྱར་བ་ལས་བྱུང་བ་གང་ཡིན་ཀྱང་རུང་། དཔེར་ན་ཙན་དན་དཀར་དམར་དང་།
ཨ་ག་རུ། ག་བུར། གུར་ཀུམ། བཟང་དྲུག་དབང་པོ་ཀུན་གསལ་སོགས་དྲི་ཞིམ་པོའི་
རིགས་བྱེད་མང་པོས་རྒྱལ་བ་རྣམས་ལ་མཆོད་པར་མོས་པ་དང་། གདུགས་མཆོག་ཅེས་པ་
ནི་འགྲོ་བའི་ཚ་གདུང་སེལ་བྱེད་ཀྱི་གདུགས་དཀར་པོ་གསེར་གྱི་ཡུ་བ་ཅན་སྣ་ཚོགས་དང་།
གཞན་ཡང་གདུགས་མཆོག་ཅེས་པ་རིན་པོ་ཆེ་སྣ་ཚོགས་ལས་གྲུབ་པའི་གདུགས་མཛེས་
སྡུག་ལྟ་བས་ཆོག་མི་ཤེས་པ་རྣམས་རང་ལས་སྤྲུལ་བའི་ལྷ་དང་ལྷ་མོ་མང་པོས་སངས་རྒྱས་
རེ་རེའི་དབུ་ཐོག་ཏུ་གདུགས་རེ་རེ་མཆོད་པར་ཐོགས་ནས་འབུལ་བ་དང་། གདུགས་ལ་ལ་
བརྟེན་མེད་ཀྱི་ནམ་མཁའ་ནས་རང་འཁོར་བརྒྱབ་སྟེ་རྒྱལ་བ་རྣམས་ཀྱི་དབུ་ཐོག་ཏུ་འཁོར་
བ་དང་། མར་མེ་ནི་རིན་པོ་ཆེ་གསེར་དངུལ། གཞན་ཡང་རིན་པོ་ཆེ་སྣ་ལྔ་དང་། སྣ་བདུན་
སོགས་ལས་གྲུབ་པའི་ཀོང་བུ་སྣ་ཚོགས་ཀྱི་ནང་དུ་འབྲུ་མར་དང་རྩི་མར་གྱིས་བཀང་བའི་
མར་མེ་དངོས་དང་། མར་མེ་མཆོག་ཉི་མ་དང་ཟླ་བ་ལ་སོགས་རང་བྱུང་གི་སྒྲོན་མེ་དང་།
278



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
ནོར་བུ་རིན་པོ་ཆེ་སྣ་ཚོགས་ཀྱི་འོད་ཀྱིས་སྟོང་གསུམ་འཇིག་རྟེན་ཐམས་ཅད་གསལ་ནུས་
པའི་འོད་ཟེར་གྱིས་མཆོད་པ་དང་། ཁྱད་པར་དུ་མ་རིག་གཏི་མུག་གི་མུན་པ་སེལ་བྱེད་ཤེས་
རབ་ཀྱི་ སྒྲོན་མེ་འམ་ཆོས་ཀྱི་སྒྲོན་མེ་ཡིན་པས། དེ་དག་ནི་མར་མེ་མཆོག་གི་མཆོད་པ་ཡིན།
བདུག་སྤོས་ནི་ལྷན་གཅིག་སྐྱེས་པའི་བདུག་སྤོས་ཨ་ག་རུ་གླང་པོའི་སྙིང་ཞེས་པ་དང་། ཙན་
དན་སྦྲུལ་གྱི་སྙིང་པོ་ཞེས་པ་ལྟ་བུ་དང་། དེ་བཞིན་དུ་ཙན་དན། ག་བུར། ཨ་ག་རུ་སོགས་
དང༌། སྦྱར་བྱུང་གི་བདུག་སྤོས་དྲི་ཞིམ་པོ་རིགས་མང་པོ་ལྷན་དུ་བསྡེབ་ནས་མཆོད་ཡུལ་
རྣམས་ལ་འབུལ་བ་དང་། ཁྱད་པར་དུ་བདུག་སྤོས་དམ་པ་ནི་ཚུལ་ཁྲིམས་གཙང་མའི་དྲི་
ངད་དམ། ཚུལ་ཁྲིམས་རྣམ་པར་དག་པའི་དྲི་ངད་བཟང་པོ་ལྟ་བུ་ཡིས། མཆོད་ཡུལ་ཕྱོགས་
བཅུའི་ཞིང་རྡུལ་གྱི་གྲངས་དང་མཉམ་པའི་རྒྱལ་བ་སྲས་བཅས་དེ་དག་ལ་ནི་སྒོ་གསུམ་
གུས་པ་ཆེན་པོས་སྒོ་ནས་དུས་རྟག་ཏུ་མཆོད་པར་བགྱིའོ། །
བཟའ་ཞེས་པ་ནི། སྲབ་འཇམ་ཡང་པ་ལྷ་ཡི་གོས་ཞེས་པ་ངོ་བོ་སྲབ་པ། རེག་བྱ་
འཇམ་པ། རྣམ་པ་ཡང་པ་སྟེ་ཁྱད་པར་གྱི་ཆོས་མང་པོ་དང་ལྡན་པའི་ན་བཟའ་དང་། དམ་
པ་རྣམས་ཞེས་པའང་ལྷ་རྫས་རིན་ཐང་བརྗོད་མཐའ་དང་བྲལ་བ་དེ་རྣམས་སྤྲུལ་སྐུ་ཆགས་
བྲལ་གྱི་རྣམ་པ་སངས་རྒྱས་ཤཱཀྱ་ཐུབ་པ་ལྟ་བུ་ལ་ཆོས་གོས་རྣམ་གསུམ་གྱི་ཚུལ་དུ་འབུལ་བ་
དང༌
། ལོངས་སྐུ་ཆགས་བཅས་ཀྱི་རྣམ་པ་དཔལ་རྡོ་རྗེ་སེམས་དཔའ་ལྟ་བུ་ལ་དར་གྱི་ཆས་
གོས་ལྔའི་རྣམ་པར་འབུལ་བར་མོས། དྲི་མཆོག་དང་ཞེས་དྲི་བཟང་དྲུག་དང་དྲི་བཟང་བཅུ་
གཉིས་སོགས་དྲི་བཟང་པོ་སྣ་ཚོགས་ལྷན་གཅིག་ཏུ་བསྡེབས་བའི་ཆུས་ས་གཞི་ཐམས་ཅད་
ལ་ཆག་ཆག་བཏབ་ནས་རྡུལ་མི་ལྡང་པར་བྱེད་པ་དང་། དྲི་བཟང་གི་ཆུའི་ཡོན་ཆབ་མང་པོ་
བསྟར་ནས་ཚར་དུ་དངར་བ་དང་། ཕྱེ་མའི་ཕུར་མ་ནི། དྲི་ཞིམ་པོའི་སྤོས་སྣ་ཚོགས་ཀྱིས་
བཟོས་པའི་ཕྱེ་མའི་ཚོགས་གཏོར་ཞིང་བདུག་ཏུ་རུང་བ་དེ་དག་གོས་བཟང་པོ་དར་མཚོན་
ལ279



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྣ་ལྔའི་ནང་དུ་ཐུམ་པོར་བྱས་པ་ཕུར་མ་ཟེར། དེ་ལྟ་བུའི་ཕྱེ་མའི་ཕུར་མ་མང་པོ་ལྷན་གཅིག་
ཏུ་སྤུངས་བ་དེ་དག་རིའི་རྒྱལ་པོ་རི་རབ་དང་མཉམ་པ་ལྟ་བུ་ཡོད་བསམས་ནས་མཆོད་
དགོས། གོང་དུ་བཤད་མ་ཐག་པའི་མཆོད་རྫས་དེ་དག་ཀྱང་། རྒྱུ་བཟང་པ་སྤུས་གཙང་བ་
བཀོད་ལེགས་པ་ཞེས་པ་ལྟར། བཀོད་པ་ཁྱད་པར་འཕགས་པའི་མཆོག་ནི། དཔེར་ན་མེ་
ཏོག་ལྟ་བུ་སྣ་གཅིག་ལ་མཚོན་ནའང་། མེ་ཏོག་ལས་གྲུབ་པའི་གདུགས། མེ་ཏོག་གི་རྒྱལ་
མཚན། མེ་ཏོག་གི་རྟགས་བརྒྱད། མེ་ཏོག་གི་རྫས་བརྒྱད། མེ་ཏོག་གི་སྣ་བདུན། མེ་ཏོག་
གི་གཞལ་ཡས་ཁང་། མེ་ཏོག་གི་ཁྲི་གདན་ལ་སོགས་པའི་རྣམ་པར་མོས་ནས་མཆོད་སྤྲིན་
བསམ་གྱིས་མི་ཁྱབ་པ་ཀུན་གྱིས་མཆོད་ཡུལ་རྒྱལ་བ་སྲས་བཅས་དེ་དག་ཐམས་ཅད་ལ་
ནི་མཆོད་པར་བགྱིའོ། །དེ་བཞིན་སྟོང་གསུམ་འཇིག་རྟེན་ཁམས་ཀྱི་བཀོད་པ་འདི་དག་
ཀྱང་འདོད་ཡོན་སྣ་ལྔའི་མཆོད་པ་བཀོད་ལེགས་པར་དམིགས་ནས་མཆོད་ཚུལ་ནི། དཔལ་
སྤྲུལ་རིན་པོ་ཆེའི་གསུང་ལྟར། ཤར་ཉི་ཟླ་གཉིས་ཀྱི་སྒྲོན་མེ། ལྷོ་ཙན་དན་ནགས་ཀྱི་བདུག་
སྤོས། ནུབ་གངས་དཀར་མར་གྱི་ལྷ་བཤོས། བྱང་རྫ་ཆུ་སྔོན་མོས་ཡོན་ཆབ། འོག་རིན་པོ་
ཆེ་གསེར་གྱི་མེ་ཏོག ། སྟེང་གཡུ་འབྲུག་སྔོན་མོའི་རོལ་མོ་སོགས་སུ་མོས་ནས་མཆོད་ན་
ཕན་ཡོན་བསམ་གྱིས་མི་ཁྱབ་པ་ཡོད་པར་གསུངས་སོ། །
གཉིས་པ་བླ་ན་མེད་པའི་མཆོད་པ་ནི། སྤྱིར་བླ་ན་མེད་པའི་མཆོད་པ་ཞེས་པའི་དོན་ནི།
སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཏིང་ངེ་འཛིན་དང༌། སྨོན་ལམ་དང་
ཐུགས་བསྐྱེད་ལས་སྤྲུལ་པའི་མཆོད་པ་སྲིད་པའི་ཁྱོན་འདི་ན་དཔེ་དང་འགྲན་ཟླ་བྲལ་བ།
དེ་ལས་ལྷག་པའི་མཆོད་པ་ཞིག་འབུལ་རྒྱུ་མི་རྙེད་པ་ལྟ་བུ་ལ་བླ་ན་མེད་པའི་མཆོད་པ་ཞེས་
བརྗོད། མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །
བཟང་བོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་
ལ280



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བགྱི། །དེའང་མཆོད་པ་གང་དང་གང་དག་རྣམས་ནི་ངོས་གཙང་བ་རྒྱ་ཆེ་བ། བཀོད་
ལེགས་པ། བླ་ན་མེད་པའམ་གོང་ན་མེད་པ། སངས་རྒྱས་དང་བྱང་ཆུབ་སེམས་དཔའི་
དབང་འབྱོར་བ་རྣམས་ཀྱི་ཏིང་ངེ་འཛིན་དང་རྫུ་འཕྲུལ་གྱི་བཀོད་པ་ལས་བྱུང་པའི་འདོད་
འཇོའི་བ། དཔག་བསམ་གྱི་ཤིང་། ཡིད་བཞིན་གྱི་ནོར་བུ། སྒེག་པ་མ། ཕྲེང་བ་མ། གླུ་མ།
གར་མ་སོགས་མཆོད་པའི་ལྷ་མོ་དཔག་ཏུ་མེད་པའི་མཆོད་སྤྲིན་ནམ་མཁའ་མཛོད་ཀྱི་ཡོ་
བྱད་ལྟ་བུའི་རྒྱུ་ཆེ་བ་འདི་དག་ཀུན་རྫོབ་ཀྱི་སྒོ་ནས་ཀུན་ཏུ་བཟང་པོའི་རྣམ་འཕྲུལ་ལྟ་བུའི་
ཐབས་ཁྱད་པར་ཅན་གྱིས་ཟིན། དོན་དམ་གྱི་སྒོ་ནས། མཆོད་བྱ་མཆོད་བྱེད་མཆོད་མཁན་
གསུམ་ག་འཁོར་གསུམ་དམིགས་མེད་ཀྱིས་ཟིན་པའི་སྒོ་ནས་མཆོད་དགོས། དེ་བཞིན་དུ་
བྱང་ཆུབ་མཆོག་ཏུ་སེམས་བསྐྱེད་པ་དང་། མི་བརྗེད་པའི་གཟུངས་ཀྱི་སྒོ་ནས་ཆོས་འཛིན་
པ་དང་། ཟབ་མོའི་དོན་ཚུལ་བཞིན་དུ་ཉམས་སུ་ལེན་པ་རྣམས་ཀྱང་བླ་ན་མེད་པའི་མཆོད་
པ་ཡིན་ཞེས་མདོ་ལས་གསུངས་སོ། །
དེ་ལ་ཁ་ཅིག་ན་རེ། སྒེག་སོགས་འདོད་ཡོན་གྱི་ལྷ་མོའི་འཆོད་པ་དེ་མདོ་ལུགས་ལ་
མི་འཐད་ཟེར་ན། འོ་ན་མདོ་ཕལ་པོ་ཆེར། ལྷའི་བུ་དང་བུ་མོ་མང་པོས་བཅོམ་ལྡན་འདས་
ལ་མཆོད་པ་བྱས་པར་གསུངས་པས་ན། སྒེག་སོགས་བརྒྱད་ཀྱི་མཆོད་པ་མི་འཐད་པའི་རྒྱུ་
མཚན་མི་རྙེད་དོ། །ཞེས་ཨ་འཛོམས་རྒྱལ་སྲས་ཀྱིས་དཔལ་སྤྲུལ་རིན་པོ་ཆེའི་ཞལ་རྒྱུན་
ལྟར་བྲིས་པའི་འགྲེལ་བར་གསུངས་། གོང་དུ་སྨོས་མ་ཐག་པའི་བླ་ན་ཡོད་པའི་མཆོད་པ་
དང་། བླ་ན་མེད་པའི་མཆོད་པ་འདི་དག་མཆོད་པའི་ཚུལ་ནི། མཆོད་སྤྲིན་དེ་དག་གི་མཆོད་
པ་རྣམས། རྒྱལ་བ་ཐམས་ཅད་ལ་ཡང་ཡོན་ཏན་ཚད་མེད་དང་ལྡན་པ་ལ་བསམ་ནས་
མོས་པ་དང་དད་པ་དང་གུས་པའི་སྒོ་ནས་མཆོད་
གུས་པའི་སྒོ་ནས་མཆོད་པ་དང་། བཟང་པོ་སྤྱོད་པ་བསམ་པ་
བཟང་པོ་བྱང་ཆུབ་མཆོག་ཏུ་སེམས་བསྐྱེད། སྤྱོད་པ་བཟང་པོ་ཕར་ཕྱིན་དྲུག་སོགས་བྱང་
༠）
281ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཆུབ་ཀྱི་སྤྱོད་ཕྱོགས། ཕྱག་འཚལ་བ་དང་། མཆོད་པ་འབུལ་བ་སོགས་ལ་བསླབ་ནི་ཕན་
ཡོན་དཔག་ཏུ་མེད་པ་ཡོད་ངེས་པ་ཅན་ལ་བསམ་ཏེ་ཡིད་ཆེས་པའི་དད་པའི་སྟོབས་དག་
གིས་ཀུན་ནས་བསླངས་ཏེ། ཡུལ་ཁྱད་པར་ཅན་རྒྱལ་བ་ཀུན་ལ་གོང་དུ་བཤད་པ་ལྟར་
ཕྱག་འཚལ་བའི་ཡན་ལག་དང་མཆོད་པ་འབུལ་བའི་ཡན་ལག་གཉིས་ཀ་འདིར་སྤྱི་
བསྡོམས་བྱས་ནས་མཆོད་པར་བགྱིའོ། །
དེའང་ཡིད་ཆེས་ཀྱི་དད་པ་ཡོད་ན་སངས་རྒྱས་ཀྱི་བྱིན་རླབས་གང་ལའང་འཇུག་
ཆོག་སྟེ། དད་པ་ཡོད་ན་རྒན་མོ་ཁྱི་སོས་སངས་རྒྱས་ཟེར་པ་ལྟར་དང་། གཞན་ཡང་ཨོ་རྒྱན་
ཆེན་པོས། ཡིད་ཁྱེད་ཤེས་ཀྱི་དད་པས་བྱིན་རླབས་འཇུག བློ་ཐེ་ཚོམ་དང་བྲལ་ན་ཅི་བསམ་
འགྲུབ་ཅེས་སོ། །དེས་ན་ངས་ཕྱག་རྡོག་གཅིག་དང་། མར་མེ་ཀོང་ཆུང་གང་གིས་མཆོད་པ་ལ་
དེ་འདྲའི་ཕན་ཡོན་ཞིག་ཨེ་ཡོད་སྙམ་ནས་ཐེ་ཚོམ་མི་བྱེད་པ་གལ་ཆེ། དེར་མ་ཟད་ཡུལ་ཁྱད་
པར་ཅན་སངས་རྒྱས་ལ་དམིགས་ནས་ཐ་ན་སྲན་འབྲུ་གཅིག་གི་མཆོད་པ་བྱས་ནའང་ཕན་ཡོན་
དཔག་ཏུ་མེད་པ་ཡོད་དེ། སྔོན་འཁོར་སྒྱུར་ང་ལས་ནུ་ཞེས་བྱ་བ་དེས་གླིང་བཞི་དང་སུམ་ཅུ་
རྩ་གསུམ་མན་ལ་དབང་བསྒྱུར་ཞིང་ལྷའི་དབང་པོ་བརྒྱ་བྱིན་དང་གདན་ཁྲི་ཕྱེད་བགོས་
བྱས་ནས་འདུག་པ་ལྟ་བུའི་དབང་ཐང་ཅན་དེའང་། སྔོན་སངས་རྒྱས་བསོད་སྐྱབས་ཞེས་བྱ་
བ་ལ་སྲན་རྡོག་བདུན་གྱི་མཆོད་པ་བྱས་པའི་འབྲས་བུ་ཡིན་པར་གསུངས་པ་ལྟ་བུའོ། །
གསུམ་པ་སྡིག་པ་བཤགས་པའི་ཡན་ལག་ནི། འདོད་ཆགས་ཞེ་སྡང་གཏི་མུག་
དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་
པ་ཅི་མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །དེའང་སྤྱིར་སྡིག་པ་
མི་དགེ་བ་གང་དང་གང་ཡིན་ཀྱང་རྒྱུ་དུག་གསུམ་གྱིས་མ་བསྐྱེད་པ་གཅིག་ཀྱང་མེད་དེ། ཇི་
སྐད་དུ་། འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེ་བའོ། །ཞེས་
ལ282



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
གསུངས། དེས་ན་བཤགས་རྒྱུའི་སྡིག་པ་གང་ཡིན་ན། རྒྱུ་དུག་གསུམ་སྟེ། འདོད་ཆགས་
ཞེ་སྡང་གཏི་མུག་གསུམ་གྱི་ཀུན་ནས་བསླངས་པའི་དབང་གིས་ནི་སྡིག་པ་གསོག་པ་པོ་
བདག་སོགས་སེམས་ཅན་ཐམས་ཅད་ཀྱི་བསགས་པའི་ལས་འཁོར་བ་ཐོག་མེད་ནས་
བཟུང་ལུས་ཀྱིས་སྲོག་བཅད་པ། མ་བྱིན་པ་བླངས་པ། མི་ཚངས་བ་སྤྱད་པའི་ལས་གསུམ་
དང་ངག་གི་རྫུན་ཕྲ་མ་ཚིག་རྩུབ་ངག་འཁྱལ་བཞི་དང་། དེ་བཞིན་དུ་ཡིད་ཀྱིས་ཀྱང་
བརྣབ་སེམས་གནོད་སེམས་ལོག་ལྟ་དང་གསུམ། མདོར་ན་མི་དགེ་བ་བཅུ། མཚམས་མེད་
པ་ལྔ། དེ་དང་ཉེ་བ་ལྔ། ལྕི་བ་བཞི། ལོག་པ་བརྒྱད། ཕྱི་སོ་སོར་ཐར་པའི་སྡོམ་པ་དང་
འགལ་བ་དང་། ནང་བྱང་ཆུབ་སེམས་དཔའི་བསླབ་བྱ་དང་འགལ་བ། གསང་བ་རིག་
འཛིན་སྔགས་ཀྱི་དམ་ཚིག་དང་འགལ་བ་དང་། འཇིག་རྟེན་པའི་མནའ་ཟོས་པ་དང་། ཁྲེལ་
དང་ངོ་ཚ་ཉམས་པ་དང་རང་བཞིན་དང་བཅས་ལྟུང་སོགས་གང་མཆིས་པའི་སྡིག་པ་
བདག་གིས་བགྱིས་པ་དང་། གཞན་ལ་བགྱིད་དུ་བཅུག་པ། གཞན་གྱིས་བགྱིས་པ་ལ་ཡི་
རང་བ་ཅི་མཆིས་པ་དེ་དག་ཐམས་ཅད་བདག་གིས་མི་གསང་མི་སྦེད་པར་གནོང་འགྱོད་
དྲག་པོའི་སྒོ་ནས་སོ་སོར་བཤགས་སོ། །
དེའང་འཕགས་པ་ས་ཐོབ་ཅིང་དབང་འབྱོར་པའི་གང་ཟག་ཞིག་འཇིག་རྟེན་ཁམས་
སུ་སེམས་ཅན་གྱི་འགྲོ་དོན་ལ་བསམ་བཞིན་དུ་བྱོན་པ་ཞིག་ཡིན་ན་མ་གཏོགས། རང་ཅག་
སོ་སྐྱེས་རྣམས་ཀྱིས་ནི་འཁོར་བ་ཐོག་མ་མེད་པ་ནས་བསགས་པའི་སྡིག་པ་མི་དགེ་བ་རི་བོ་
བཞིན་དུ་དཔང་མཐོ་བ། རྒྱ་མཚོ་བཞིན་དུ་གཏིང་ཟབ་པ། སྐྱེས་ནས་མྱོང་འགྱུར་གྱི་ལས།
ལན་གྲངས་གཞན་ལ་མྱོང་འགྱུར་གྱི་ལས་སོགས་མང་པོ་ཞིག་ཡོད་ངེས་ཡིན་པས་ན་རང་གི་
བློ་ཡུལ་དུ་དྲན་ཐུབ་པ་ཐམས་ཅད་དངོས་སུ་བློ་ཡུལ་དུ་བླང་། རང་གི་བློ་ཡུལ་དུ་དྲན་མི་
ཐུབ་པ་ཐམས་ཅད་ཀྱང་རྒྱལ་བ་སྲས་དང་བཅས་པའི་ཡེ་ཤེས་ཀྱི་སྤྱན་གྱིས་མི་གཟིགས་པ་
༤283



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཞིག་ག་ལ་སྲིད། དེས་ན་རྒྱལ་བ་སྲས་དང་བཅས་པའི་སྤྱན་སྔར་གཉེན་པོ་སྟོབས་བཞི་ཚང་
པའི་སྒོ་ནས་སྙིང་ཐག་པ་ནས་བཤགས་རྒྱུ་གལ་ཆེ། ཁྱད་པར་དུ་སུན་འབྱིན་པའི་སྟོབས་ལ་
བརྟེན་པས་རང་གིས་སྡིག་པ་བྱས་ཚད་གཞན་ལ་བཤད་ན་བཟང་སྟེ། ཇི་སྐད་དུ་ཁྱོད་ཀྱིས་
སྡིག་པ་མང་བྱས་ཀྱང་། །སྐྱེ་བོ་མང་ལ་རབ་ཏུ་བཤད། །ཅེས་གསུངས་པས་ན། སྡིག་པ་དེ་
གཞན་ལ་བཤད་ན་དག་འགྲོ། དགེ་བ་བཤད་ན་ཟད་འགྲོ། ཟེར་བ་ལྟར་ཡིན་གསུངས།
དེས་ན་སྙིང་ཐག་པ་ནས་འགྱོད་པ་དྲག་པོའི་སྒོ་ནས་བཤགས་ན་དག་ནུས་པ་ཡིན། ཁྱད་
པར་དུ་བྱང་ཆུབ་ཀྱི་སེམས་དང་། སྟོང་ཉིད་ཀྱི་ལྟ་བ་རྒྱུད་ལ་སྐྱེས་ན་སྡིག་ལྟུང་རྩ་བ་ནས་
དག་རྒྱུའང་ཡོད། གལ་ཏེ་རྩ་བ་ནས་དག་མ་ནུས་ཀྱང་རྣམ་སྨིན་ཅུང་ཟད་ཙམ་ལས་མྱོང་མི་
དགོས་པའང་ཡོད་དེ་སྔོན་རྒྱ་གར་འཕགས་ཡུལ་གྱི་དགེ་སློང་འདུལ་བ་འཛིན་པ་ཆེན་པོ་
ཞིག་ལ་ཕམ་པ་དང་པོ་བྱུང་ནས་སྐྱབས་འགྲོ་འབའ་ཞིག་ལ་བརྟེན་ནས་འགྱོད་པས་
བཤགས་པ་མང་དུ་བྱས། ནམ་ཞིག་ཁོ་རང་ཤི་ཚེ་ཕམ་པ་དང་པོ་བྱུང་རྐྱེན་གྱིས་དམྱལ་བར་
ལྷུང་། དེ་ཚེ་གཤིན་རྗེའི་ལས་མཁན་རྣམས་ཀྱིས་ཁྱོད་ཚུལ་ཁྲིམས་ཉམས་པའི་གང་ཟག་
ཡིན་པས། གནས་འདིར་བསྐལ་བ་མང་པོར་སྡུག་བསྔལ་མྱོང་རན་པ་ཡིན། ཞེས་མཚོན་ཆ་
སྣ་ཚོགས་ཕྱར་ནས་འོང་ཚེ། ཁོ་ལ་སྐྲག་འཇིགས་སྐྱེས། དཀོན་མཆོག་གསུམ་ལ་གསོལ་བ་
ཞིག་བཏབ་པ་དང་མཉམ་དུ་ལས་མཁན་རྣམས་ཀྱིས་རུབ་ནས་བསད། ཁོ་ཤི་མ་ཐག་ཏུ་
སུམ་ཅུ་རྩ་གསུམ་གྱི་ལྷ་གནས་སུ་སྐྱེས། འདི་ལྟ་བུ་དེའི་སྡིག་པ་རྩ་བ་ནས་དག་མ་ནུས་
ཀྱང་། རྣམ་སྨིན་དམྱལ་བ་ནས་དར་གྱི་ཕོ་ལོང་བརྡབས་པ་ལྟར་དང་། སྐྱེས་བུའི་མིག་འབྱེད་
བཙུམ་ཙམ་མ་གཏོགས་མྱོང་མ་དགོས་པ་ཡིན། དེ་བཞིན་དུ་བཤགས་པ་བྱས་ན་རྣམ་སྨིན་
རྩ་བ་ནས་དག་རྒྱུ་འང་ཡོད་དེ། ཡང་རྒྱ་གར་འཕགས་ཡུལ་གྱི་དགེ་སློང་འདུལ་བ་འཛིན་པ་
ཞིག་ལ་ཕམ་པ་བྱུང་ནས་སྡོམ་པ་ལྟུང་སོང་། ཁོང་འགྱོད་པ་དྲག་པོ་སྐྱེས་ནས་བཤགས་པ་
༤284ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
འབའ་ཞིག་མཛད། ནམ་ཞིག་གི་ཚེ་སྡིག་པ་དག་པའི་ལྟས་དངོས་ཉམས་རྨི་ལམ་སྣ་ཚོགས་
ལ་ཤར། ཉིན་གཅིག་ཁོ་རང་ལམ་དུ་ཞུགས་ནས་ཆུ་བོ་ཆེན་པོ་ཞིག་གི་ཕ་རོལ་ཏུ་འགྲོ་
དགོས་ཚེ། གྲུ་ལ་ཞུགས་ནས་འགྲོ་རྒྱུ་བྱས། དེའི་ཚེ་སྔར་གྱི་ཆོས་གྲོགས་ཤིག་དང་འཕྲད་ཚེ་
ཆོས་གྲོགས་དེས་འུ་ཅག་གཉིས་ག་ལྷན་དུ་གྲུ་ནང་དུ་འདུག་མི་རུང༌། ཁྱོད་ཚུལ་ཁྲིམས་
འཆལ་པའི་གང་ཟག་ཡིན་པས། ཁྱོད་དང་ཁ་ལག་འབྲེལ་མི་རུང་ཟེར། ཁོང་གིས་སྨྲས་པ།
ང་རང་ཚུལ་ཁྲིམས་འཆལ་པའི་གང་ཟག་ཡིན་ཀྱང་། བཤགས་པ་བྱས་ནས་སྡིག་ལྟུང་རྩ་བ་
ནས་དག་སོང་ཡོད་སྨྲས་པ་ལ། ཁོ་ན་རེ། འོ་ན་སྡིག་པ་དག་པའི་བདེན་རྟགས་ཅི་ཡོད་ཟེར།
ཁོང་གིས་སྨྲས་པ་ངའི་སྡིག་ལྟུང་དག་ཡོད་ན་རྐང་བ་ཆུ་ལ་མི་རེག་པར་ཆུ་བོ་འདིའི་ཕ་རོལ་
དུ་བགྲོད་པར་ཤོག་ཅིག །དག་མེད་ན་ཆུ་ནང་དུ་བྱིང་བར་ཤོག་ཅིག་ཅེས་བདེན་བརྗོད་བྱས་
པས་རྐང་པ་ཆུ་ལ་མ་རེག་པར་ཕ་རོལ་དུ་བྱོན་སོང་བ་ལྟ་བུ་ཡིན། དེས་ན་སྡིག་པ་གང་དང་
གང་བྱས་ཀྱང་བཤགས་པ་བྱེད་རྒྱུ་ནི་ཤིན་ཏུ་གལ་ཆེ། དེང་སང་རང་ཅག་རྣམས་ཀྱི་སྡིག་པ་
ཞེས་པ་དེ་འཇིག་རྟེན་ཕྱི་ཚུལ་གྱི་ཁྲེལ་དང་ངོ་ཚ་ཕོག་མི་ཕོག་ཙམ་ལ་བྱེད་འདུག དཔེར་ན་
དགེ་སློང་ཞིག་གིས་གཡག་བརྒྱ་བསད་ན་དེ་ནི་ཤིན་ཏུ་སྡིག་པ་ཆེ་ཚད་ལ་འཇོག་མོད། ཕྱིན་
ཆད་དེ་ལ་དགེ་སློང་ཞིག་གི་མིང་ཙམ་ཡང་ག་ལ་ཐོག །བྱང་ཆུབ་སེམས་དཔའ་ཞིག་ལ་ངན་
'དང་། མི་དགའ་བའི་རྣམ་འགྱུར་ཞིག་བསྟན་ན་དེ་ནི་སྡིག་པ་ཞིག་ཡིན་བསམ་པ་མི་
སྐྱེ་ནའང་། ཆགས་མེད་རིན་པོ་ཆེས། ཁམས་གསུམ་སེམས་ཅན་བསད་ལས་སྡིག་ཆེ་བ། །
བྱང་ཆུབ་སེམས་དཔའ་རྣམས་ལ་སྐུར་བ་བཏབ། །ཞེས་གསུངས། ཁམས་གསུམ་སེམས་
ཅན་བསད་པ་མ་ཟད། མི་བརྒྱ་བསད་ན་དེ་ལ་ཡར་ཐར་ཞིག་ག་ལ་ཡོད། གཞན་ཡང་མདོ་
སྡེ་རྣམས་ཀྱི་ནང་ན། ཁམས་གསུམ་གྱི་སེམས་ཅན་རྣམ་ཀྱི་མིག་ཕུད་པ་ལས། བྱང་ཆུབ་
སེམས་དཔའ་ཞིག་ལ་མིག་ལོག་གིས་བལྟས་ན་ཉེས་པ་དེའི་ཆེ་གསུངས། དེས་ན་རང་རྒྱུད་
ལ285༤



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལ་མ་བརྟགས་པར་ང་ལ་སྡིག་པ་མེད་བསམ་ཀྱང་སྡིག་པ་གང་ཚབ་ཆེན་པོ་རྣམས་ཞར་དང་
ཞོར་ལ་བསགས་འགྲོ་རྒྱུ་ཡོད། དཔེར་ན་སོ་ཐར་དང་བྱང་སེམས་སྐབས་ཀྱིས་ཉེས་བྱའི་ཕྲན་
བུ་ཞིག་ཡིན་ཀྱང་། ཁྱད་གསོད་བྱས་ན་གསང་སྔགས་སྐབས་ཀྱི་བདེ་གཤེགས་བཀའ་འདས་
ཀྱི་རྩ་ལྟུང་ཡིན་གསུངས། མདོར་ན་དང་པོ་སྡིག་པས་མ་གོས་པ་ཞིག་གལ་ཆེ། གལ་ཏེ་སྡིག་པ་
ཞིག་བྱེད་ཤོར་ནའང་གཉེན་པོ་སྟོབས་བཞིའི་སྒོ་ནས་བཤགས་པས་སོར་ཆུད་རྒྱུ་ཞིག་ནི་
ངེས་པར་གལ་ཆེ།
བཞི་པ་རྗེས་སུ་ཡི་རང་བའི་ཡན་ལག་ནི། ཕྱོགས་བཅུའི་རྒྱལ་བ་ཀུན་དང་སངས་
རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་བ་ཀུན་གྱི་བསོད་ནམས་
གང་ལ་ཡང་། །དེ་དག་ཀུན་གྱི་རྗེས་སུ་བདག་ཡི་རངས། །དེའང་ཕྱོགས་བཅུའི་ཞིང་རབ་
འབྱམས་མུ་མཐའ་མེད་པ་ན་བཞུགས་པའི་རྒྱལ་བ་རྫོགས་པའི་སངས་རྒྱས་ཀུན་དང་
སངས་རྒྱས་དེ་དག་གི་ཐུགས་སྲས་བྱང་ཆུབ་སེམས་དཔའི་རྒྱལ་བ་རྣམས་ཀྱི་གདུང་འཚོབ་
པ། དམ་པ་ཆོས་ཀྱི་མཛོད་འཛིན་པ། གདུལ་བྱའི་ལྷག་མ་སྐྱོང་ནུས་པའི་ཁྱད་ཆོས་གསུམ་
ལྡན་གྱི་སྲས་བྱང་སེམས་རྣམས་ཀྱི་བྱང་ཆུབ་སེམས་དཔའི་སྤྱོད་པ་ལ་བསླབས་པའི་དགེ་རྩ་
ཐམས་ཅད་ལ་བདག་གིས་རྗེས་སུ་ཡི་རང་ངོ༌། །
དུར་ཁྲོད་ཀྱི་རུས་གོང་མཐོང་པའི་རྐྱེན་གྱིསརྟེན་འབྲེལ་བཅུ་གཉིས་ལུགས་འབྱུང་
ལྡོག་དུ་སྒོམ་ནས་རང་ཉིད་རྒྱལ་པའི་གོ་འཕང་ལ་རང་གིས་འགོད་པའི་རང་རྒྱལ་རྣམས་
དང་། གསུང་སྲས་ཉན་ཐོས་ཀྱི་དགེ་འདུན། སློབ་དང་ཞེས་པ་ནི་རྒྱུན་ཞུགས། ཕྱིར་འོང་།
ཕྱིར་མི་འོང་གསུམ་ནི་ཉན་ཐོས་སློབ་པ་བ་ཡིན། མི་སློབ་ཉན་ཐོས་དགྲ་བཅོམ་པའི་གོ་
འཕང་མངོན་དུ་བྱས་པ་རྣམས་ཀྱི་དགེ་རྩ་གང་ཡོད་ལ་བདག་གིས་རྗེས་སུ་ཡི་རང་བ་དང་།
དེ་བཞིན་དུ་ཚོགས་སྦྱོར་གྱི་ལམ་ཙམ་ལའང་ཞུགས་མ་མྱོང་པའི་སོ་སོའི་སྐྱེ་བོ་རང་ག་མ་སྟེ།
286ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
འགྲོ་བ་ཀུན་གྱིས་བསོད་ནམས་གང་བསགས་ཚད་ཐམས་ཅད་ལ་ཡང་རབ་ཏུ་དགའ་
བའི་སེམས་ཀྱིས་རྗེས་སུ་ཡི་རང་ངོ༌། །མདོར་ན་སོ་སོའི་སྐྱེ་བོ་རྣམས་ཀྱི་ཟག་བཅས་ཀྱི་དགེ་
བ་དང་། ཐེག་པ་གསུམ་ཀྱི་ལམ་ཞུགས་རྣམས་ཀྱི་ཚོགས་གཉིས་ཀྱི་དགེ་རྩ་དང་། སངས་
རྒྱས་རྣམས་ཀྱི་མཛད་པ་བཅུ་མཉིས་ཀྱི་སྒོ་ནས་གཞན་དོན་རླབས་ཆེན་མཛད་པའི་དགེ་རྩ་
དེ་དག་ཀུན་གྱི་རྗེས་སུ་བདག་གིས་ཕྲག་དོག་མེད་པའི་སེམས་ཀྱིས་དགའ་བ་ཆེན་པོའི་
སྒོ་ནས་ཡི་རང་བར་བགྱིའོ། །
དེས་ན་གཞན་གྱིས་རྒྱུ་ཚེགས་གཉིས་ཀྱི་སྒོ་ནས་དགེ་བ་རླབས་ཆེན་པོ་ཞིག་བྱེད་པ་
མཐོང་ཚེ། དགེ་བ་དེ་རང་གི་དངོས་སུ་འགྲུབ་པ་ལྟ་བུའི་དགའ་བ་སྐྱེས་ནས་རྗེས་སུ་ཡི་རང་
བྱས་ན། དགེ་རྩ་དེ་རང་གཞན་གཉིས་ལ་མཉམ་དུ་ཐོབ་སྟེ། ཆགས་མེད་རིན་པོ་ཆེས།
གཞན་གྱི་དགེ་བ་བྱེད་པ་ཐོས་པའི་ཚེ། །དེ་ལ་ཕྲག་དོག་མི་དགེའི་སེམས་སྤང་ནས། །སྙིང་
ནས་དགའ་བའི་རྗེས་སུ་ཡི་རང་ན། །དེ་ཡིས་བསོད་ནམས་མཉམ་དུ་ཐོབ་པར་གསུངས། །
ཞེས་དང་། ཚེགས་ཆུང་དོན་ཆེན་ཞིག་བསམ་ན། །རྗེས་སུ་ཡི་རང་ལ་འབུངས་ཤིག །ཅེས་
དང༌། སྟོང་གསུམ་རི་རབ་སྲང་ལ་གཞལ་བས་ཚད་བཟུང་ཀྱང་། །རྗེས་སུ་ཡི་རང་བྱེད་པའི་
དགེ་རྩ་དེ་ནི་དེ་ལྟ་མིན། །ཞེས་པ་ལྟར་དང་གཞན་ཡང་མདོ་སྡེ་རྣམས་སུ། སྔོན་རྒྱལ་པོ་
གསལ་རྒྱལ་གྱིས་ཆོས་སྟོན་ཆེན་པོ་ཞིག་བཞག་ནས་སངས་རྒྱས་འཁོར་བཅས་གདན་
དྲངས་ཏེ་ཡོན་འབུལ་སོགས་དགེ་རྩ་རླབས་ཆེན་མཛད་སྐབས་དབུལ་མོ་གྲོང་ཉུག་མས་
རྗེས་སུ་ཡི་རང་བྱས་པའི་ལོ་རྒྱུས་ལྟ་བུ་ཡིན། དེས་ན་རྗེས་སུ་ཡི་རང་བྱས་པའི་དགེ་རྩ་ནི་
ཤིན་ཏུ་རླབས་ཆེ་བ་ཡིན། བྱང་སེམས་འཕགས་པ་ཞིག་གི་དགེ་རྩ་ནི་སོ་སྐྱེས་ཞིག་ལ་ཐོབ་
དཀའ་ནའང་སོ་སོས་སྐྱེ་བོ་རང་དང་འདྲ་མཉམ་ཞིག་གི་དགེ་རྩ་གང་དང་གང་ཡིན་ཀྱང་
རྗེས་སུ་ཡི་རང་བྱས་ན་དགེ་རྩ་རང་ལ་ཐོབ་ངེས་པ་ཅན་ནོ། །
༤287



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལྔ་པ་ཆོས་འཁོར་བསྐོར་བར་བསྐུལ་བའི་ཡན་ལག་ནི། གང་རྣམས་ཕྱོགས་བཅུའི་
འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་རྒྱས་མ་ཆགས་བརྙེས། །མགོན་པོ་
དེ་དག་བདག་གིས་ཐམས་ཅད་ལ། །འཁོར་ལོ་བླ་ན་མེད་པ་བསྐོར་བར་བསྐུལ། །དེའང་
གང་རྣམས་ཞེས་པ་སྤྱི་སྒྲ་སྟེ། གང་རྣམས་སམ་ཡུལ་གང་དང་གང་དག་ན་བཞུགས་པའི་
ཕྱོགས་བཅུའི་འཇིག་རྟེན་གྱི་མ་རིག་པའི་མུན་པ་སེལ་པའི་སྒྲོན་མའམ། སྣང་གསལ་ཆེན་
པོ་དེ་ཉིད་ནི་རྫོགས་པའི་སངས་རྒྱས་རྣམས་ཡིན་ལ། རྫོགས་པའི་སངས་རྒྱས་རྣམས་ཀྱི་
སྔར་སློབ་པ་ལམ་གྱི་གནས་སྐབས་ན། བྱང་ཆུབ་བམ་སངས་རྒྱས་ཀྱི་གོ་འཕང་ཐོབ་པའི་
ཆེད་དུ་ས་བཅུ་དང་ལམ་ལྔའི་རིམ་པ་རྣམས་རིམ་པ་ནས་རིམ་པར་བརྒྱུད་དེ་ད་ལྟ་མངོན་
པར་སངས་རྒྱས་ནས་ཉོན་མོངས་པ་སྤངས་བས་ཤེས་བྱའི་ཆོས་ཐམས་ཅད་ལ་མ་ཆགས་
་འཕང་བརྙེས། ཤེས་བྱའི་སྒྲིབ་པ་སྤོངས་བའི་ཆོས་ཐམས་ཅད་སྐྱུ་རུ་རློན་པ་ལག་
མཐིལ་དུ་བཞག་པ་ལྟར་ཐོགས་པ་མེད་པར་མཁྱེན་པ་སྟེ། དེ་ལྟ་བུའི་ཆགས་ཐོགས་མེད་
པའི་སངས་རྒྱས་ཀྱི་གོ་འཕང་ཐོབ་ཡོད་ཀྱང་། དམ་པའི་ཆོས་ཀྱི་ཆེ་བ་འདོན་པའི་ཆེད་དུ་
ཆོས་མི་གསུངས་བའི་ཚུལ་བསྟན་ནས་བཞུགས་ཡོད་པའི་མགོན་པོ་དེ་དག་གི་སྤྱན་སྔར་
ལ། གང་ཟག་བདག་གི་ལུས་ཞིང་གི་རྡུལ་སྙེད་ཀྱི་གྲངས་དང་མཉམ་པར་སྤྲུལ་ཏེ་ལག་ན་
ཆོས་དུང་དཀར་པོ་གཡས་སུ་འཁྱིལ་བ་དང་གསེར་གྱི་འཁོར་ལོ་རྩིབས་སྟོང་དང་ལྡན་པ་
དང་། གཞན་ཡང་བཀྲ་ཤིས་རྫས་རྟགས། རྒྱལ་སྲིད་སྣ་བདུན་སོགས་ཀུན་ཏུ་བཟང་པོའི་
རྣམ་འཕྲུལ་དང་ནམ་མཁའ་མཛོད་ཀྱི་ཡོ་བྱད་དང་མཉམ་པ་ཐོགས་ནས་སངས་རྒྱས་
ཐམས་ཅད་ལ་ཟབ་ཅིང་རྒྱ་ཆེ་བའི་ལུང་རྟོགས་ཀྱི་དམ་པའི་ཆོས་ཀྱི་འཁོར་ལོ་བླ་ན་མེད་
པ་རྒྱུན་མི་ཆད་པར་བསྐོར་བར་བསྐུལ་ནས་གསོལ་བ་འདེབས་པའོ། །དེ་ཡང་མཁས་
གྲུབ་ཀརྨ་ཆགས་མེད་ཀྱིས། ཕྱོགས་བཅུ་འཇིག་རྟེན་རབ་འབྱམས་ཐམས་ཅད་ན། །རྫོགས་
༠
ལ288ལ



བཟང་
ང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
སངས་རྒྱས་ནས་རིང་པོར་མ་ལོན་པར། །དེ་དག་རྣམས་ལ་ཆོས་ཀྱི་འཁོར་ལོ་ནི། །རྒྱ་ཆེན་
མྱུར་དུ་བསྐོར་བར་བདག་གིས་བསྐུལ། །མངོན་ཤེས་ཐུགས་ཀྱིས་དེ་དོན་མཁྱེན་པར་
གསོལ། །ཞེས་གསུངས། སྔོན་སངས་རྒྱས་བཅོམ་ལྡན་འདས་སངས་རྒྱས་ནས་ཞག་བདུན་
ཕྲག་བདུན་དུ་ཆོས་མི་གསུངས་བའི་ཚུལ་བསྟན་སྐབས། ལྷའི་དབང་པོ་ཚངས་པ་དང་བརྒྱ་
བྱིན་གཉིས་ཀྱིས། གསེར་གྱི་འཁོར་ལོ་རྩིབས་སྟོང་ལྡན་པ་དང་། ཆོས་དུང་དཀར་པོ་
གཡས་སུ་འཁྱིལ་བ་ཕུལ་ནས་གསོལ་བ་བཏབ་པས། བཀའ་དང་པོ་བདེན་བཞིའི་ཆོས་
འཁོར་བསྐོར་བ་ལྟ་བུ་དང་། གཞན་ཡང་ད་ལྟ་བླ་མ་དགེ་བའི་བཤེས་གཉེན་རྣམས་ཀྱི་
མདུན་དུ་རང་གིས་འབྱོར་ཚོད་ཀྱི་མཎྜལ་རེ་ཕུལ་ནས་ཆོས་འཁོར་རེ་བསྐོར་རྒྱུའི་ཞུ་སྣ་རང་
གིས་དྲངས་ནུས་ན། ཡུལ་ཕྱོགས་སུ་དམ་པའི་ཆོས་ཆར་ཕབ་པས་སེམས་ཅན་མང་པོར་
ཕན་ཐོག་པ་དང་ཆོས་སྤངས་བའི་ལས་ཀྱི་སྒྲིབ་པ་དག་པ་སོགས་ཕན་ཡོན་ཚད་མེད་པ་ཡོད་
པར་གསུངས་སོ། །
དྲུག་པ་མྱ་ངན་ལས་མི་འདའ་བར་བཞུགས་པར་གསོལ་བ་འདེབས་པའི་ཡན་ལག་ནི།
མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་
བ་ཞིང་གི་རྡུལ་སྙེད་བཞུགས་པར་ཡང་། །བདག་གིས་ཐལ་མོ་རབ་སྦྱར་གསོལ་བར་བགྱི། །
དེའང་སངས་རྒྱས་དང་བྱང་ཆུབ་སེམས་དཔའ་གང་ཡིན་ཀྱང་མྱ་ངན་འདའ་བའི་མཛད་པ་
སྟོན་པར་གང་བཞེད་པ་དེ་དག་ལ་ཞེས་པ་ནི། སྤྱིར་སངས་རྒྱས་རྣམས་ནི་སྔོན་ཆད་ནས་
ཟག་བཅས་ཀྱི་ཕུང་པོ་ལྔ་དང་བྲལ་ཟིན་པས་སྐུ་ལ་འདས་འཁྲུངས་མེད་ཀྱང་། གདུལ་བྱ་
རྟག་འཛིན་ཅན་རྣམས་ཀྱི་བློ་སྣ་ཆོས་ལ་བསྐུལ་པའི་ཕྱིར་དུ་མཛད་པ་ཐ་མ་མྱ་ངན་ལས་
འདའ་བའི་ཚུལ་སྟོན་པའང་ཡོད་ལ། གདུལ་བྱ་མཐུན་སྣང་པའི་སྣང་ངོར་ཞིང་འདིའི་འགྲོ་
དོན་རེ་ཞིག་རྫོགས་ནས་མཛད་པ་ཐ་མའི་ཚུལ་སྟོན་དང་། བླ་མ་དགེ་བའི་བཤེས་གཉེན་
~289



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དང་བྱང་ཆུབ་སེམས་དཔའ་ལ་ལ་ནི་གཞན་གྱིས་ལོག་སྒྲུབ་བྱས་པ་ལ་ཐུགས་སྐྱོ་བའི་ཚུལ་
གྱིས་མྱ་ངན་ལས་འདའ་བར་སྟོན་པའང་ཡོད་པས་ན། དེ་དག་གི་སྤྱན་སྔར་རང་གི་ལུས་འདི་
ཡང་ཞིང་རྡུལ་གྱི་གྲངས་དང་མཉམ་པར་སྤྲུལ་ནས། བདག་སོགས་འགྲོ་བ་ཀུན་ལ་མཐར་
ཐུག་ཕན་པའི་ཞིང་ས་མཆོག་ཏུ་གྱུར་བ་སངས་རྒྱས་ཀྱི་གོ་འཕང་དང་། གནས་སྐབས་འཁོར་
བ་དང་ངན་སོང་གི་འཇིགས་པ་ཀུན་ལས་སྐྱོབ་ཅིང་བདེ་བའི་ཕྱིར་དུ། ཁྱེད་མྱ་ངན་ལས་མི་
འདའ་བར་བསྐལ་པ་ཆེན་པོའི་གྲངས་མི་མཇེད་འཇིག་རྟེན་ཀྱི་ཞིང་གི་རྡུལ་ཇི་སྙེད་ཡོད་པ་དེ་
སྙེད་ཀྱི་གྲངས་དང་མཉམ་པར་བཞུགས་པར་ཡང་། བཞུགས་ཞུས་འབུལ་མཁན་གྱི་གང་ཟག་
བདག་གིས་ལུས་གུས་པའི་ལག་གཉིས་ཐལ་མོ་རབ་ཏུ་སྦྱར། ངག་གུས་པས་གསོལ་བ་
བཏབ་སྟེ་བཞུགས་ཞུས་འབུལ། ཡིད་གུས་པས་དང་འདོད་ཡིད་ཆེས་ཀྱི་དད་པ་དང་བཅས་ཏེ་
གསོལ་བར་བགྱིའོ། །གོང་གི་ཕན་ཞིང་བདེ་བའི་ཕྱིར་ཞེས་པའི་ཕན་བདེ་ལ་ཡོངས་གྲགས་
དང་། འགྲེལ་བ་ཁ་ཅིག་ཏུ་གནས་སྐབས་ཀྱི་ཕན་པ་དང་། མཐར་ཐུག་གི་བདེ་བ་ཟེར་ཡང་ཤི་
རྒྱལ་པོའི་གསུང་རྒྱུན་འདི་ལྟར་ཡིན་ཞེས་ཨ་འཛོམས་རྒྱལ་སྲས་ཀྱི་འགྲེལ་བར་གསུངས།
དེས་ན་གོང་ལྟར་སངས་རྒྱས་དང་བྱང་ཆུབ་སེམས་དཔའ་རྣམས་མྱ་ངན་ལས་མི་འདའ་བར་
གསོལ་བ་བཏབ་ན་རང་གི་ཚེ་ཐུང་བའི་ལས་ཀྱི་སྒྲིབ་པ་ཐམས་ཅད་ལྷག་ལུས་མེད་པར་དག་
པའི་དགོས་པ་ཡོད་དོ། །
བདུན་པ་དགེ་རྩ་ཐམས་ཅད་བྱང་ཆུབ་ཏུ་བསྔོ་བའི་ཡན་ལག་ནི། ཕྱག་འཚལ་བ་དང་
མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་
ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཕྱིར་བསྔོ་འོ། །དེའང་
འདི་ནི་གོང་གི་ཚོགས་བསགས་ཡན་ལག་དྲུག་གི་དགེ་རྩ་དེ་དག་འདི་ནས་ལྷན་དུ་བསྔོས་
པ་ཡིན། དེའང་གོང་ལྟར་སངས་རྒྱས་དང་བྱང་ཆུབ་སེམས་དཔའ་ཞིང་རྡུལ་གྱི་གྲངས་དང་
ལ290ལ



བཟང་སྤྱོད་སྨོན་ལམ་གྱི་འགྲེལ་བའིམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
མཉམ་པའི་ཡུལ་དམ་པ་རྣམས་ལ་ཕྱག་འཚལ་བ་དང༌། བླ་ན་ཡོད་པའི་མཆོད་པ་དང་། བླ་
ན་མེད་པའི་མཆོད་སྤྲིན་སོགས་མཆོད་པ་རྒྱ་ཆེན་པོས་མཆོད་ཅིང་ཞེས་མཆོད་པ་འབུལ་
པའི་ཡན་ལག་དང་། བཅས་པ་དང་རང་བཞིན་གྱི་ཁ་ན་མ་ཐོ་བའི་ཉེས་པའི་ཚོགས་ཅི་
མཆིས་པ་ཐམས་ཅད་བཤགས་པ་དང་། འཇིག་རྟེན་ཁམས་ཀྱི་དགེ་བའི་རྩ་བ་ཅི་བསགས་
པ་ཐམས་ཅད་ལ་རྗེས་སུ་ཡི་རང་བ་དང་།སངས་རྒྱས་དང་བྱང་ཆུབ་སེམས་དཔའ་རྣམས་
ཆོས་འཁོར་བསྐོར་བར་སྐུལ་ཞིང་ཞེས་ཆོས་འཁོར་བསྐོར་པའི་ཡན་ལག་དང་། མྱ་ངན་
ལས་འདའ་བར་བཞེད་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མྱ་ངན་
ལས་མི་འདའ་གསོལ་བ་བཏབ་པ་ཡི་དགེ་རྩ་འདིས་མཚོན་དེ་དུས་གསུམ་གྱི་སངས་རྒྱས་
དང་བྱང་ཆུབ་སེམས་དཔའ་ཁམས་གསུམ་ཀྱི་སེམས་ཅན་ཡོད་དོ་ཅོག་ཐམས་ཅད་ཀྱི་དགེ་
བ་ཅི་བསགས་པ་ཐམས་ཅད་དང་། དཔེར་ན་དགེ་བ་ཕྲན་བུ་བྱ་རོག་གཅིག་ལ་ཟན་འཆང་
བུ་གང་སྦྱིན་པ་ལྟ་བུའི་དགེ་རྩ་ཅུང་ཟད་ཚུན་ཆོད་དེ། བདག་དང་གཞན་སེམས་ཅན་ཡོད་
དོ་ཅོག་གིས་ཅི་བསགས་པ་ཐམས་ཅད་ཇི་ལྟར་བསྔོ་ན། བདག་གིས་མཁའ་ཁྱབ་གྱི་
སེམས་ཅན་ཐམས་ཅད་མཐའ་གཉིས་ལ་མི་གནས་པར་རྫོགས་པའི་བྱང་ཆུབ་ཆེན་པོའི་གོ་
འཕང་ཐོབ་པའི་ཕྱིར་བྱང་ཆུབ་ཀྱི་སེམས་དང་། སྟོང་ཉིད་རྟོགས་པའི་ཤེས་རབ་ཀྱིས་ཟིན་
པའི་སྒོ་ནས་བསྔོ་བར་བགྱིའོ། །
དེའང་མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་
རྫོགས་པའི་བྱང་ཆུབ་འདོད། །ཅེས་གསུངས་པ་ལྟར་བྱང་ཆུབ་ཀྱི་སེམས་དོན་གཉིས་སམ་
ཟུར་གཉིས་ཀྱིས་ཟིན་པའི་སྒོ་ནས་བསྔོས་ན་དགེ་རྩ་དེ་ཟད་པ་མེད་དེ། ཇི་སྐད་དུ། ཇི་ལྟར་
རྒྱ་མཚོའི་ཆུ་ནང་ཆུ་ཐིགས་ལྷུང་། །རྒྱ་མཚོ་མ་ཟད་བར་དུ་དེ་མི་ཟད། །དེ་བཞིན་བྱང་ཆུབ་
ཡོངས་བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་གསུངས། དེར་
ལ291ལ



，
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མ་ཟད་དགེ་རྩ་ཆུང་ངུ་ཡིན་ཀྱང་རང་གིས་སེམས་ཅན་ལ་བསྔོས་ན་བསྔོ་ཡུལ་དེ་དག་ལ་མི་
ཐོབ་རྒྱུ་མི་སྲིད་པ་དེ་ནི། སངས་རྒྱས་ཀྱི་མཐུ། ཆོས་ཉིད་ཀྱི་བདེན་སྟོབས། རང་གི་ལྷག་
བསམ་བཟང་པོ་དག་གི་མཐུ་ཡིན་གསུངས། སྤྱིར་ཚོགས་བསགས་སྒྲིབ་སྦྱང་སོགས་དཀར་
ཆོས་དགེ་བའི་ལས་ཅི་དང་ཅི་བསྒྲུབས་ཀྱང་བསྔོ་བ་དང་སྨོན་ལམ་རྣམ་དག་གིས་མཚམས་
སྦྱར་རྒྱུ་འདི་ནི། དཔེར་ན་ལྕགས་བསྲེག་པ་ལ་ངར་བཏབ་པ་བཞིན་ཡིན་པས་ཤིན་ཏུ་གལ་
ཆེ། དེ་ལྟ་རང་ཅིག་གི་སྐྱེ་བ་རེ་རེ་གཉིས་རེ་ལ་བསམ་དོན་འབད་མེད་དུ་འགྲུབ་པ། བར་
ཆད་ཀྱིས་མི་གོས་པ་སོགས་མཐུན་རྐྱེན་ལེགས་པ་རེ་འཛོམས་ཀྱང་འདི་ནི་མི་རྟག་འཁོར་བ་
ཐོག་མེད་ནས་བསགས་པའི་མི་དགེ་བའི་ལས་སྐྱེས་ནས་མྱོང་འགྱུར་གྱི་ལས་དང་། ལན་
གྲངས་གཞན་ལ་མྱོང་འགྱུར་གྱི་ལས་མང་པོ་ཡོད་པས་ན་ད་ལྟ་རང་ཅག་གི་ཆོས་བསྒྲུབ་པའི་
བར་ཆད་དུ་འགྱུར་བའང་མང་པོ་ཡོད། དེས་ན་ཚོགས་བསགས་སྒྲིབ་སྦྱང་དཔང་པོར་
བཞག་སྟེ། སྨོན་ལམ་རྣམ་པར་དག་པ་ཡང་ཡང་བདེབས་དགོས། དེ་མིན་ཚེ་རབས་སྔོན་མ་
རྣམས་སུ་སྡིག་པའི་ལས་བསགས་གྲངས་མང་བ། བསགས་ཚབ་ཆེ་བ། བསགས་ཡུན་རིང་
བས་ན་དེ་དག་གི་དབང་དུ་ཤོར་ནས་མི་འདོད་བཞིན་དུ་ལོག་ལམ་དུ་ཚུད་འགྲོ་བ་ཡང་མང་
པོ་ཡོད་དེ། དཔེར་ན་དམ་པ་གོང་མའི་སྐྱེ་སྲིད་དུ་ལུང་བསྟན་པའི་སྤྲུལ་པའི་སྐུ་ལ་ལར་
མཚོན་ན། འདིའི་སྐྱེ་བ་སྔོན་མ་རྣམས་ནི་མཁས་པའི་ཚུལ། བཙུན་པའི་ཚུགས། གྲུབ་པའི་
རྟགས་ཡ་མཚན་ཡོད་པ་དེ། སྐྱེ་བ་འདི་ཉིད་ངོས་འཛིན་མཁན་ཚད་མས་གྲུབ་པའི་མཁས་
གྲུབ་གསེར་རིའི་ཕྲེང་བ་ལྟ་བུ་ཡིན་ཡང་། ད་ལྟ་འདི་ལ་འདི་འདྲའི་བར་ཆད་ཅིག་ཅིས་ཕྱིར་
བྱུང་བ་ཡིན་སྙམས་པ་འདུག་མོད། དེས་ན་དེ་འདྲའི་བར་ཆད་ཀྱི་དབང་དུ་མི་འགྲོ་བའི་ཆེད་
དུ་སྨོན་ལམ་རྣམ་པར་དག་པ་འདེབས་རྒྱུ་ནི་ཤིན་ཏུ་གལ་ཆེ། དེས་ན་སངས་རྒྱས་ཀྱི་གོ་
འཕང་ཐོབ་པ་ལ། སྐྱེ་བ་ནས་སྐྱེ་བ་མང་པོ་བརྒྱུད་དགོས་ན་སྐྱེ་བ་འགའ་རེ་ལེགས་པོ་རེ་
ལ292ལ



བཟང་སྤྱོད་སྨོན་ལམ་གྱི་འགྲེལ་བའམཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
འོང་ཀྱང་སྐྱེ་བ་ཐམས་ཅད་དམ་པའི་ཆོས་ལ་བར་ཆད་མི་འབྱུང་རྒྱུ་དེའང་དཀའ་མོ་དང་ཁེག་
པོ་ཡིན་པས་ན། བླ་མ་དཀོན་མཆོག་གསུམ་ལ་གསོལ་བ་བཏབས། དཀར་ཕྱོགས་སྐྱོང་
བའི་ཆོས་སྐྱོང་སྲུང་མ་ལ་ཕྲིན་ལས་འཅོལ། ཚོགས་བསགས་སྒྲིབ་སྦྱང་དཔང་པོར་བཞག་
ནས་སྨོན་ལམ་རྣམ་པར་དག་པ་འདེབས་རྒྱུ་བཅས་ནི་ཤིན་ཏུ་གལ་ཆེ་བ་ཡིན་ནོ། །
གཉིས་པ་དངོས་གཞི་སྨོན་ལམ་གྱི་རབ་དབྱེ་རྒྱས་པ་བཤད་པ་ལ་གཉིས། དངོས་
དང་། སྨོན་ལམ་གྱི་མཐའ་བསྟན་པའོ། །དང་པོ་ལ་སྤྱི་དོན་བཅུ་དྲུག་སྟེ། བསམ་དག་བྱང་
སེམས་མི་བརྗེད་དང་། །མ་གོས་སྤྱོད་དང་ཕན་བདེ་དང༌། །གོ་ཆ་དང་ནི་སྐལ་མཉམ་
འགྲོགས། །བཤེས་བསྟེན་སངས་རྒྱས་མངོན་གྱུར་དང་། །དམ་ཆོས་འཛིན་དང་མཛོད་རྙེད་
དང༌། །འཇུག་དང་སྟོབས་དང་སྒྲུབ་དང་ལས། །རྗེས་སློབ་ཀུན་གྱི་མཇུག་སྡུད་དོ། །ཞེས་
པའི་དོན་ནི་དང་པོ་བསམ་དག་ཞེས་པ་བསམ་པ་དག་པའི་སྒོ་ནས་སྨོན་པ། གཉིས་པ་བྱུང་
སེམས་མི་བརྗེད་པའི་སྒོ་ལ་འཇུག་པ། གསུམ་པ་མ་གོས་སྤྱོད་དང་ཞེས་པ་ནི་མ་གོས་པའི་
སྤྱོད་པའམ་མ་ཆགས་པའི་སྒོ་ནས་སྨོན་པ། བཞི་པ་ཕན་བདེ་དང་ཞེས་པ་ནི་སེམས་ཅན་
ཕན་བདེ་ལ་འགོད་པའི་སྨོན་ལམ། ལྔ་བ་གོ་ཆ་དང་ནི་གོ་ཆ་བགོ་བའི་སྨོན་ལམ། དྲུག་པ་
སྐལ་མཉམ་འགྲོགས་ཞེས་སྐལ་མཉམ་གྱི་གྲོགས་དང་འགྲོགས་པའི་སྨོན་ལམ། བདུན་པ་
བཤེ ས་བསྙེན་ཞེས་དགེ་བའི་བཤེས་གཉེན་བསྟེན་ལ་མཉེས་པར་བྱེད་པའི་སྨོན་ལམ།
བརྒྱད་པ་སངས་རྒྱས་མངོན་གྱུར་ལ་མཆོད་པའི་སྨོན་ལམ། དགུ་པ་དམ་པའི་ཆོས་ཡོངས་
སུ་འཛིན་པའི་སྒོའི་སྨོན་ལམ། བཅུ་པ་མཛོད་རྙེད་དང་ཞེས་མི་ཟད་པའི་མཛོད་རྙེད་པའི་
སྒོ་ནས་སྨོན་པ། བཅུ་གཅིག་པ་འཇུག་དང་ཞེས་པ་ནི་འཇུག་པ་དུ་མའི་སྒོ་ནས་སྨོན་པ་ལ་
འཇུག་པ། བཅུ་གཉིས་པ་སྟོབས་དང་ཞེས་སྟོབས་ཀྱི་སྒོ་ནས་སྨོན་པ། བཅུ་གསུམ་པ་
བསྒྲུབ་དང་བསྒྲུབ་པའམ་གཉེན་པོའི་སྒོ་ནས་སྨོན་པ། བཅུ་བཞི་པ་ལས་ཞེས་པ་ནི། ཕྲིན་
~293ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལས་གྱི་སྒོ་ནས་སྨོན་པ། བཅོ་ལྔ་པ་རྗེས་སློབ་ཞེས་རྗེས་སུ་སློབ་པའི་སྒོ་ནས་སྨོན་པ། བཅུ་
དྲུག་པ་མཇུག་བསྡུད་དོ་ཞེས་ཀུན་གྱི་མཇུག་བསྡུད་པའི་སྒོ་ནས་བསྔོ་བ་དང་སྤྱི་དོན་བཅུ་
དྲུག་བཞུགས་པ་ལས།
དང་པོ་བསམ་པ་དག་པའི་སྒོ་ནས་སྨོན་པ་ལ་བཞི་སྟེ། སངས་རྒྱས་མཆོད་པའི་
བསམ་པའི་སྒོ་ནས་སྨོན་པ། ་དགོངས་པ་ཡོངས་སུ་སྐོང་བར་སྨོན་པ། སངས་རྒྱས་ཀྱི་ཞིང་
སྦྱངས་པར་སྨོན་པ། སེམས་ཅན་ལ་ཕན་གདགས་པར་སྨོན་པ་དང་བཞི། དང་པོ་ནི།
འདས་པའི་སངས་རྒྱསརྣམས་དང་ཕྱོགས་བཅུ་ཡི། །འཇིག་རྟེན་དག་ན་གང་བཞུགས་
མཆོད་པར་གྱུར། །གང་ཡང་མ་བྱོན་དེ་དག་རབ་མྱུར་བར། །བསམ་རྫོགས་བྱང་ཆུབ་རིམ་
པར་སངས་རྒྱས་སྤྱོན། །དེའང་བསྐལ་བ་འདིའི་དབང་དུ་བྱས་ན། འདས་པའི་སངས་རྒྱས་
འཁོར་བ་འཇིག་དང་། གསེར་ཐུབ། འོད་སྲུང་གསུམ་འདི་བསྐལ་བཟང་འདིའི་སངས་
རྒྱས་སྟོང་རྩ་གཉིས་ཀྱི་ནང་ནས་འདས་པའི་སངས་རྒྱས་གསུམ་ཡིན། གཞན་ཡང་སངས་
རྒྱས་རབ་བདུན་དང་། འདས་པའི་བསྐལ་བ་དཔག་ཏུ་མེད་པ་རྣམས་སུ་བྱོན་ཟིན་པའི་
སངས་རྒྱས་ཀྱང་གྲངས་མེད་པ་ཡོད་པས་དེ་དག་རྣམས་དང་ད་ལྟའང་ཕྱོགས་བཅུ་ཡི་
འཇིག་རྟེན་གྱི་ཁམས་དག་ན་བཞུགས་ཡོད་པའི་སངས་རྒྱས། ཤར་ཕྱོགས་མངོན་དགའི་
ཞིང་ན་སངས་རྒྱས་རྡོ་རྗེ་སེམས་དཔའ་དང་། ལྷོ་ཕྱོགས་དཔལ་ལྡན་ཞིང་གི་སངས་རྒྱས་
རིན་ཆེན་འབྱུང་ལྡན། ནུབ་ཕྱོགས་པདྨ་བརྩེགས་པར་སྣང་བ་མཐའ་ཡས། བྱང་ཕྱོགས་
ལས་རབ་རྫོགས་པར་དོན་ཡོད་གྲུབ་པ། དབུས་ཕྱོགས་སྟུག་པོ་བཀོད་པར་སངས་རྒྱས་
རྣམ་པར་སྣང་མཛད་སོགས་ཕྱོགས་བཅུའི་འཇིག་རྟེན་གྱི་ཁམས་དཔག་ཏུ་མེད་པ་ན་
བཞུགས་པའི་སངས་རྒྱས་གྲངས་བཟུང་དུ་མེད་པ་གང་བཞུགས་པ་ཐམས་ཅད་ཀྱི་མདུན་
དུ་རང་གི་ལུས་ཞིང་རྡུལ་གྱི་གྲངས་དང་མཉམ་པར་སྤྲུལ་ནས། དེ་ཐམས་ཅད་ཀྱི་ལག་ཏུ་
ལ294



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
མཆོད་པའི་རྫས་དཔག་ཏུ་མེད་པ་ཀུན་ཏུ་བཟང་པོའི་མཆོད་སྤྲིན་ལྟར་ཐོགས་ནས་སངས་
རྒྱས་དེ་དག་ལ་མཆོད་པར་གྱུར་ཅིག །
གཉིས་པ་ནི། གང་ཡང་མ་བྱོན་དེ་དག་རབ་མྱུར་བར། །བསམ་རྫོགས་བྱང་ཆུབ་
རིམ་པར་སངས་རྒྱས་སྤྱོན། །ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་
ཡོངས་སུ་དག་པར་གྱུར། །བྱང་ཆུབ་ཤིང་དབང་དྲུང་གཤེགས་རྒྱལ་བ་དང་། །སངས་རྒྱས་
སྲས་ཀྱིས་རབ་ཏུ་གང་བར་ཤོག །དེའང་འདིའི་དོན་ནི། མ་འོངས་པ་ན་སངས་རྒྱས་འགྱུར་
རམ་སངས་རྒྱ་ངེས་ཀྱི་གང་ཟག་ད་ལྟ་ས་མཐོན་པོ་ན་བཞུགས་པའི་བྱང་ཆུབ་སེམསདཔའ་
རྣམས་ཀྱི་ཐུགས་ཀྱི་བཞེད་པ་ཐམས་ཅད་ཡོངས་སུ་སྐོང་ནུས་པར་ཤོག་ཅིག་ཅེས་སྨོན་པ་
ཡིན་ཏེ། གང་ཡང་ཞེས་པ་སྤྱི་སྒྲ་སྟེ། སངས་རྒྱས་གང་ཡ ང་ངམ་སངས་རྒྱས་གང་དག་ད་
དུང་སངས་རྒྱས་ཀྱི་ངོ་བོར་མ་བྱོན་པའམ་སངས་རྒྱས་མ་ཟིན་པའི་མ་འོངས་པའི་སངས་
རྒྱས་བྱམས་པ་མགོན་པོ་ནས་མོས་པའི་བར་སངས་རྒྱས་དགུ་བརྒྱ་དང་གོ་དྲུག་འདི་དག་ནི་
བསྐལ་བཟང་འདིའི་མ་བྱོན་པའི་སངས་རྒྱས་ཡིན་ལ། གཞན་ཡང་ད་ལྟའི་དུས་སུ་བྱང་ཆུབ་
ཀྱི་སྤྱོད་པ་ལ་བསླབ་བཞིན་པའི་གང་ཟག །མ་འོངས་པ་ན་སངས་རྒྱ་ངེས་པ་ཅན་ནམ་
མཁའི་སྐར་མ་དང་། ས་ཡི་རྩི་ཐོག་གི་གྲངས་དང་མཉམ་པ་ཡོད་པས་ན། དེ་དག་ཡུན་རིང་
པོར་མི་འགྱངས་བར་རབ་ཏུ་མྱུར་བར་རམ། མྱུར་བ་ཉིད་དུ་སངས་རྒྱས་པར་སྨོན་ཅིང་
བསྐུལ་བ་ན། མ་འོངས་པའི་སངས་རྒྱས་དེ་དག་གི་བཞེད་དོན་ནམ་བསམ་པའི་དོན་
ཐམས་ཅད་རྫོགས་ཏེ། རྫོགས་པའི་བྱང་ཆུབ་ཀྱི་གོ་འཕང་ཐོབ་བྱེད་ཀྱི་ཐབས། ས་དང་
ལམ་གྱི་ཡོན་ཏན་ཐམས་ཅད་རིམ་པར་བགྲོད་ནས་སངས་རྒྱས
པ་སངས་རྒྱས་ཀྱི་ངོ་བོར་སྤྱོན་པར་ཤོག་
ཅིག །སྤྱོན་ཞེས་པ་བསྐུལ་ཚིག་ཡིན། མདོར་ན་མ་འོངས་བའི་སངས་རྒྱས་ཐམས་ཅད་མྱུར་
དུ་སངས་རྒྱས་པར་ཤོག་ཅིག་ཅེས་པའི་དོན་ནོ། །
ལ295



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འདི་ལ་དགོངས་པ་ཡོངས་སུ་སྐོང་བའི་སྨོན་ལམ་ཟེར་དོན་ནི།མ་འོངས་བའི་སངས་
རྒྱས་རྣམས་ཀྱི་བཞེད་དོན་ནམ་དགོངས་དོན་མྱུར་དུ་འགྲུབ་ནས་སངས་རྒྱས་པར་སྨོན་པས་
སོ། །
གསུམ་པ་ནི། ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །དེ་དག་རྒྱ་ཆེར་ཡོངས་སུ་
དག་པར་གྱུར། །བྱང་ཆུབ་ཤིང་དབང་དྲུང་གཤེགས་རྒྱལ་བ་དང་། །སངས་རྒྱས་སྲས་ཀྱིས་
རབ་ཏུ་གང་བར་ཤོག །དེའང་འགྲེལ་ཚུལ་ལ་ལ་ལྟར་ན། ཕྱོགས་བཞི་མཚམས་བཞི་སྟེང་
འོག་གཉིས་སྟེ་ཕྱོགས་བཅུ་ག་ལའི་ཞེས་པ་བརྡ་རྙིང་གི་ཚིག་ཡིན་པས་ཕྱོགས་བཅུའི་
འཇིག་རྟེན་གྱི་ཞིང་ཁམས་ག་ལའི་འམ་གང་དང་གང་ཡིན་པ་དེ་དང་དེ་དག་གི་ཞིང་རྣམས་
ཇི་སྙེད་ཞིག་ཡོད་པ་ཞེས་པའམ། ཡང་ན་ཕྱོགས་བཅུ་ག་ལ་གནས་པའི་ཞིང་རྣམས་ཇི་སྙེད་
པ་ཞིག་ཡོད་པ་ཞེས་འགྲེལ་ཚུལ་ཞིག་ཀྱང་ཡོད། གང་ལྟར་ཡང་། དེ་དག་ཐམས་ཅད་དུ་མི་
དག་ཐ་མལ་གྱི་རྡོ་གསེག་ཚེར་མ་ཅན་དང་། རི་འབར་འབུར། ས་གཤའ་གཤོང་གི་རྣམ་པ་
མེད་པར། སྣོད་བཅུད་རྣམ་པར་དག་པ་བདེ་བ་ཅན་གྱི་ཞིང་དང་ཆོས་མཚུངས་པ་ལྟ་བུའི་རྒྱ་
ཆེ་ལ་ཁྱོན་ཡངས་པ། ལྟ་ན་སྡུག་པ་སྟེ། དེ་ལྟ་བུ་རྒྱུ་ཆེར་ཡོངས་སུ་དག་པར་གྱུར་ཅིག །
སྣོད་ཀྱི་འཇིག་རྟེན་དེ་ལྟར་དག་པ་མ་ཟད་བཅུད་ཀྱི་སེམས་ཅན་ཀྱང་ཐ་མལ་བ་ཉོན་
མོངས་པས་རྒྱུད་ཡོངས་སུ་གང་བའི་སེམས་ཅན་གཅིག་ཀྱང་མེད་པ་སྟེ་སྣོད་བཅུད་གཉིས་
ཀ་དག་པ་ཡིན་པས་ན། དེ་ལ་ཞིང་སྦྱང་བ་ཟེར། དེ་ལྟར་སྣོད་བཅུད་གཉིས་ཀ་དག་པའི་
དབུས་སུ་སྤྲུལ་སྐུའི་སངས་རྒྱས་རྣམས་སངས་རྒྱས་པའི་ཚེ་བྱང་ཆུབ་ཀྱི་ཤིང་ལ་སྐུ་རྒྱབ་
བརྟེན་ནས་སངས་རྒྱས་དགོས་པས་ན་བྱང་ཆུབ་ཀྱི་ཤིང་བཟང་པོ་ལྗོན་པའི་དབང་པོ་དག་
གི་དྲུང་དུ་གཤེགས་ནས། དང་པོ་བསྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་
བཞག་སྟེ་བདུད་སྡེའི་གཡུལ་ལས་རྒྱལ་བ་དང་ཞེས། དཔེར་ན་བདག་ཅག་གི་སྟོན་པ་ཤཱཀྱ་
ལ296



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ཐུབ་པ་སངས་རྒྱ་བའི་ཚེ་ན་བྱང་ཆུབ་ཤིང་ལ་སྐུ་རྒྱབ་བརྟེན་ཏེ་མཉམ་པར་བཞག་ནས།
སྲོད་ལ་བདུད་བཏུལ། གུང་ལ་མཉམ་པར་བཞག ཐོ་རེངས་རྒྱལ་རྔ་རྡུང་བའི་ཚེ་ན་མངོན་
པར་སངས་རྒྱས་པ་ཡིན། དེ་བཞིན་དུ་ཕྱོགས་བཅུའི་སངས་རྒྱས་གང་དང་གང་སངས་རྒྱས་
ནའང་སྣོད་བཅུད་དག་པར་ཞིང་སྦྱངས་ནས་བྱང་ཆུབ་ཤིང་ལ་སྐུ་རྒྱབ་བརྟེན། མཉམ་པར་
བཞག །བདུད་སྡེ་མ་ལུས་པ་བཅོམ་ནས་སངས་རྒྱས་པ་ཡིན། སངས་རྒྱས་པའི་ཚེ་འཁོར་
སངས་རྒྱས་ཐུགས་སྲས་བྱང་ཆུབ་སེམས་དཔའ་ཁྱད་ཆོས་གསུམ་ལྡན་གྱི་སྲས་རྣམས་ཀྱི་
བར་མཚམས་མེད་པར་འཇིག་རྟེན་གྱི་ཁམས་ཐམས་ཅད་རབ་ཏུ་གང་བར་ཤོག་ཅིག །
འདི་ཉིད་ནི་སངས་རྒྱས་ཀྱི་ཞིང་སྦྱངས་པ་ཡིན། སྤྱིར་ཞིང་སྦྱངས་པ་ཞེས་པ་དེ་
སྔགས་ལྟར་ན་སྣང་སྲིད་དག་པ་རབ་འབྱམས་སུ་རྟོགས་ཚེ་མ་དག་པའི་ཆ་རྡུལ་ཕྲན་ཙམ་
ཡང་མེད་པར་སྣོད་བཅུད་སྐུ་གསུམ་གྱི་དཀྱིལ་འཁོར་དུ་རྟོགས་པ་ལ་ཞིང་སྦྱངས་བ་ཟེར་
ཀྱང་། འདིར་མདོ་ལམ་ནས་རྫོགས་སྨིན་སྦྱངས་གསུམ་ཞེས་པའི་ཞིང་སྦྱངས་པ་དེ་སྣོད་
བཅུད་དག་པ་ཉིད་དུ་སྨོན་ལམ་འདེབས་པ་དེ་ཞིང་སྦྱང་བ་ཞེས་བརྗོད་དོ། །
བཞི་པ་ནི། ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །དེ་དག་རྟག་ཏུ་ནད་མེད་
བདེ་པར་གྱུར། །འགྲོ་བ་ཀུན་གྱི་ཆོས་ཀྱི་དོན་རྣམས་ནི། །མཐུན་པར་གྱུར་ཅིང་རེ་བའང་
འགྲུབ་པར་ཤོག །དེའང་ཕྱོགས་བཅུའི་སེམས་ཅན་གང་རྣམས་ཞེས་འགྲོ་བ་རིགས་དྲུག་
གི་སེམས་ཅན་ནམ་མཁའི་མཐའ་མ་ཟད་བར་དུ་ཟད་པ་མེད་པ་ཇི་སྙེད་ཅིག་མཆིས་པ་དེ་
དག་རྣམས་དུས་དེང་ནས་བཟུང་ཇི་སྲིད་སངས་རྒྱས་ཀྱི་གོ་འཕང་མ་ཐོབ་ཀྱི་བར་དུས་རྟག་
ཏུ་བདག་གིས་བསམ་པ་བཟང་པོ་བྱང་ཆུབ་མཆོག་ཏུ་སེམས་བསྐྱེད། སྤྱོད་པ་ཚོགས་
བསགས་སྒྲིབ་པ་སྦྱངས། སྨོན་ལམ་རྣམ་པར་དག་པས་མཚམས་སྦྱོར་བྱས་པ་ལ་བརྟེན་
ནས་སེམས་ཅན་དེ་རྣམས་ལ་ལས་སྣང་གི་སྡུག་བསྔལ་འདུ་བ་རྣམ་བཞི་ཆ་མ་མཉམ་པའི་
~297



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ནད་མེད་པར་གྱུར་ཅིག །ལུས་ངག་ཡིད་གསུམ་ཀྱི་སྟེང་དུ་མི་བདེ་སྡུག་བསྔལ་གྱི་ཚོར་བ་
སྤུ་ཙམ་མི་འབྱུང་བར་རྟག་ཏུ་ཆོས་ཀྱི་སྣང་བ་དང་མི་འབྲལ་བའི་ངང་ནས་བདེ་བར་གྱུར་
ཅིག །འགྲོ་བ་ཀུན་གྱི་བློ་དམ་པའི་ཆོས་ལ་ཕྱོགས་ནས་ཐོས་བསམ་བསྒོམ་གསུམ་སོགས་
ཆོས་ཀྱི་དོན་གཉེར་པའི་བསམ་པ་དང་ལྡན་པ་རྣམས་ཀྱི་ནི་མཐུན་པར་གྱུར་ཅིང་ཞེས།
གྲུབ་མཐའ་ལ་ཕྱོགས་རིས་ཀྱི་བློ་མི་མཐུན་པ་དང༌། ཐེག་པ་གོང་འོག་བརྩད་ནས་བློ་མི་
མཐུན་པ། དགེ་བའི་བཤེས་གཉེན་བརྩད་ནས་བློ་མི་མཐུན་པ། རང་ཉིད་མཁས་རློམ་དང་ང་
རྒྱལ་གྱི་དབང་དུ་ཤོར་ནས་བློ་མི་བཐུན་པ། གཞན་ལ་ཕྲག་དོག་དང་བརྙས་སྨོད་སོགས་ཀྱིས་
བློ་མི་མཐུན་པ་སོགས་མེད་པར། ཆོས་དོན་དུ་གཉེར་པའི་གང་ཟག་རྣམས་ཀྱི་རྒྱུད་ལ་དད་
པ་དང་། དག་སྣང་
། བྱམས་སེམས་དང་སྙིང་རྗེ། བྱང་ཆུབ་ཀྱི་སེམས་རྒྱུད་ལ་སྐྱེས་ཏེ་ཆོས་
བསྒྲུབ་པའི་གྲོགས་ཚངས་པ་དང་མཚུངས་པར་སྤྱོད་པ་རྣམས་ནང་ཕན་ཚུན་ཕ་མ་གཅིག་
ལས་སྐྱེས་པའི་བུ་རྒྱུད་ལྟ་བུའི་འདུ་ཤེས་བཟུང་ནས་དམ་པའི་ཆོས་བསྒྲུབ་པ་ལ་ཆོས་ཀྱི་
བསམ་སྤྱོད་གཅིག་ཏུ་མཐུན་པར་ཤོག་ཅིག །དེའི་མཐུ་ལ་བརྟེན་ནས་ཆོས་དོན་གཉེར་པའི་
འགྲོ་བ་སེམས་ཅན་ཐམས་ཅད་ཀྱི་སྦྱིན་སོགས་རྒྱལ་སྲས་ཀྱི་སྤྱོད་པ་གང་དང་གང་ལ་
བསླབ་འདོད་ཀྱང་ཡིད་གྱི་རེ་བའང་བདེ་བླག་ཉིད་དུ་འགྲུབ་པར་ཤོག་ཅིག །
སྤྱི་དོན་གཉིས་པ་བྱང་སེམས་མི་བརྗེད་པའི་སྒོ་ལ་ས་བཅད་བདུན་ལས། དང་པོ་ཚེ་
རབས་དྲན་པ་ནི། བྱང་ཆུབ་སྤྱོད་པ་དག་ནི་བདག་སྤྱོད་ཅིང་། །འགྲོ་བ་ཀུན་ཏུ་སྐྱེ་བ་དྲན་
པར་གྱུར། །དེའང་སྐྱེ་བ་ཚེ་རབས་ཐམས་ཅད་དུ་བསམ་པ་བཟང་པོ་བྱང་ཆུབ་ཀྱི་སེམས་
དང་མི་འབྲལ། སྤྱོད་པ་བཟང་པོ་རྒྱས་སྲས་བྱང་ཆུབ་སེམས་དཔའི་སྤྱོད་ཕྱོགས་རྒྱ་མཚོ་ལྟ་
བུ་དག་ནི་བདག་གིས་སྤྱོད་ཅིང་བསྒྲུབ་པའི་སྐབས་རྣམས་སུ་ད་དུང་སྐྱེ་བ་མང་པོ་བརྒྱུད་
དགོས་ལ། དེ་དགོས་ན་བདག་འགྲོ་བ་རིགས་དྲུག་གི་གནས་ཀུན་ཏུ་སྐྱེ་བ་དག་པ་དང་།
298༤



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
མ་དག་པ་གང་བླང་ནའང་དེ་དང་དེའི་ཚེ་ན་ཚེ་རབས་སྔོན་མ་རྣམས་ཀྱི་དུས་ཀུན་ཏུ་ངེས་པ་
དང་མ་ངེས་པའི་སྐྱེ་བ་བླངས་བ་རྣམས་དྲན་པར་འགྱུར་བར་སྨོན་པའོ། །རྐང་པ་གཉིས་
འདི་ནི་ཚེ་རབས་དྲན་པར་སྨོན་པ་ཡིན་པས། ཆོས་ཡང་དག་པ་བསྒྲུབ་མཁན་ཞིག་ཡིན་ཚེ་
སྐྱེ་བ་དྲན་ན། ཆོས་འགྲུབ་རྒྱུ་ལ་ཕན་པ་ཆེན་པོ་ཡོད་དེ། ཞི་བ་ལྷས། ས་རབ་དགའ་བ་ཐོབ་
བར་དུ། །རྟག་ཏུ་ཚེ་རབས་དྲན་པ་དང་། །ཞེས་གསུངས། ཚེ་རབས་དྲན་ན་སྐྱེ་བ་སྔོན་མ་
རྣམས་སུ་སྡིག་པ་མི་དགེ་བའི་ལས་རེ་བསགས་ནས་དེའི་འབྲས་བུ་ངན་སོང་གི་གནས་ནས་
སྡུག་བསྔལ་མྱོང་བ་དྲན་པ་ལ་བརྟེན་ནས། སྔར་གྱི་སྡིག་པའི་འཕྲོ་བཅད་ནས་སྡིག་པ་ལ་
འཛེམ་བག་བྱེད་ཐུབ་པ་དང་། ཡང་སྐྱེ་བ་སྔོན་མ་རྣམས་སུ་དགེ་བའི་ལས་རེ་བསགས་ནས་
དེའི་འབྲས་བུས་མཐོ་རིས་ཀྱི་གནས་ནས་བདེ་བ་མྱོང་བ་དྲན་པ་ལ་བརྟེན་ནས། ད་ལྟ་དགེ་
བའི་ལས་དེའི་འཕྲོ་མཐུད་ནུས་པ་དང་། དགེ་བ་ལ་དཀའ་སྤྱད་ཅི་དགོས་ཀྱང་སྙིང་རུས་
དང་བཟོད་སྲན་བྱེད་ནུས་པའི་དགོས་པ་ཡོད། དཔེར་ན་བདག་ཅག་གི་སྟོན་པ་དམྱལ་བའི་
གནས་སུ་གྱད་པཀྵི་ཏར་སྐྱེ་བ་ལེན་དུས་གྲོགས་ཀ་མ་རུ་པ་གཅིག་པུ་ལ་དམིགས་པའི་སྙིང་
རྗེའི་སྟོབས་ཀྱིས་སུམ་ཅུ་རྩ་གསུམ་གྱི་གནས་སུ་སྐྱེ་བ་བླངས་བ་ལ་གཞལ་ན། སེམས་ཅན་
གཅིག་ལ་དམིགས་པའི་སྙིང་རྗེ་ལ་དེ་འདྲའི་ཕན་ཡོན་ཡོད་ན་སེམས་ཅན་ཐམས་ཅད་ལ་
དམིགས་པའི་སྙིང་རྗེ་ཡོད་ན་ཕན་ཡོན་ཡོད་པ་སྨོས་ཅི་དགོས། འདི་འདྲའི་སྐྱེ་བ་དྲན་པ་ལ་
བརྟེན་ནས་སྙིང་རྗེ་དེའི་འཕྲོ་མཐུད་ནས་སེམས་ཅན་ཐམས་ཅད་ལ་དམིགས་པའི་སྙིང་རྗེ་
སྐྱེ་ནུས་སོ། །
སྤྱིར་སྨོན་ལམ་གྱི་སྟོབས་ཀྱིས་སྐྱེ་བ་དྲན་རྒྱུའང་ཡོད་ལ་བསྒོམ་སྟོབས་ཀྱིས་སྐྱེ་བ་
དྲན་རྒྱུའང་ཡོད། སྔོན་དཔལ་སྤྲུལ་རིན་པོ་ཆེ་རྒྱལ་མོ་ཚ་བ་རོང་གི་བཻ་རོའི་ཕུག་པར་
བཞུགས་དུས་གུང་ཐུན་ཞིག་གི་སྐབས་སུ་མདུན་འདུག་པ་ལ་ཁྱོད་ཀྱི་སྐྱེ་བ་དྲན་ནམ་
༤299



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གསུངས། ཁོ་ན་རེ། ཅི་ཡང་མི་དྲན་འདུག་ཞུས་པས། ཁོང་གིས་ང་རང་གིས་ནི་སྐྱེ་བ་མང་
པོ་དྲན་འདུག་སྟེ། སྔོན་འཕགས་ཡུལ་དུ་ཁོང་སྨད་འཚོང་མ་ཞིག་གི་སྐྱེ་བ་བླངས་བའི་དུས་
གྲུབ་ཆེན་ནག་པོ་སྤྱོད་པ་གྲོང་རྒྱུ་ནས་བྱོན་པ་དང་མཇལ་བས། ཁོང་ལ་དད་པ་སྐྱེས་ཏེ་ལུས་
ཀྱི་རྒྱན་ཆ་ཐམས་ཅད་བཀྲོལ་ནས་ཕུལ། ཁོང་གིས་བསྔོ་སྨོན་མཛད་ནས་བྱོན། དེ་ཕྱིན་བུད་
མེད་ཀྱི་སྐྱེ་བ་ལེན་མ་དགོས་གསུངས། དེ་བཞིན་དུ་མཁས་གྲུབ་ར་ག་ཨ་སྱས་ཏིང་ངེ་འཛིན་
གྱི་ངང་སྐྱེ་བ་དྲན་ནས་གསུངས་པ། སྔོན་སངས་རྒྱས་ཤཱཀྱ་ཐུབ་པ་བྱོན་ནས་རྒྱ་གར་དུ་ཆོས་
འཁོར་བསྐོར་སྐབས། ཁོང་ཁྱི་དཀར་པོ་ཞིག་གི་སྐྱེ་བ་བླངས་པ་དྲན་འདུག་གསུངས། ཁྱི་
དེའི་ཇག་པ་ཞིག་ལ་ཤ་ཞིག་ཡོད་པ་དེ་བརྐུས་པས། ཇག་པ་དེ་དག་གིས་ཁྱི་དེ་བཟུང་ནས་
རྐང་ལག་ཐག་པས་བསྡམ་དོང་ཆེན་པོ་ཞིག་གི་ནང་དུ་འཕང་། ཇི་ཞིག་གི་ཚེ་དགེ་སློང་
འདུལ་བ་འཛིན་པ་ཆེན་པོ་ཞིག་བྱོན་ཏེ། ཁྱི་དེའི་བཀྱིག་ཐག་བཀྲོལ་སྨོན་ལམ་བཏབ་ནས་
མངག་སོང་། ད་ལྟ་བལྟས་ན་དགེ་སློང་དེ་འཕགས་པ་ཤཱ་རིའི་བུ་ཡིན་འདུག །དེ་ཕྱིན་ཆད་
ཁྱིའི་སྐྱེ་བ་ལེན་མ་དགོས་གསུངས། དེ་ལྟར་སྐྱེ་བ་དྲན་ན་བག་ཆགས་ངན་པའི་རྒྱུན་གཅོད་
ནུས་པས་ན་སྐྱེ་བ་དྲན་པར་སྨོན་པ་ཡིན། དེས་ན་འཇིགས་མེད་བསྟན་ཉིའི་ཞལ་ནས།
བཟང་སྤྱོད་སྨོན་ལམ་འདི་ནན་ཏན་གྱིས་བཏོན་ན་བཟང་། འདོན་སྐབས་ཚིག་རྗེས་དོན་དྲན་
རེ་ཨེ་ཡོང་རེམ། ཚིག་གཙོ་བོ་མིན། དོན་གཙོ་བོ་ཡིན་གསུངས། དེ་བཞིན་དུ་དོན་ལ་བློ་ཁ་ཙམ་
ཡང་མ་ཕྱོགས་ན། དཔལ་སྤྲུལ་རིན་པོ་ཆེས། ལུང་མ་བསྟན་གྱིས་བཏོན་ན་ཐར་བའི་ས་བོན་
ཙམ་ཡང་མི་ཐེབས་གསུངས། མཁན་པོ་ལུང་རྟོགས་ཚང་གིས་ཐར་བའི་ས་བོན་ཙམ་ཨེ་མི་ཐེབ་
བསམ་གི་གསུངས། དེས་ན་བཟང་སྤྱོད་འདིའི་དོན་ལེགས་པར་ཡིད་ལ་བསམ་ནས་ལན་
གཅིག་འདོན་ན། བསྐལ་བ་མང་པོའི་ཚོགས་རྫོགས་སྒྲིབས་པ་དག་ངེས་ཅན་ཡིན་ཏེ། དུས་
གསུམ་གྱི་སངས་རྒྱས་ཐམས་ཅད་གདན་ཐོག་གཅིག་ཏུ་འཛོམས་ནས་ཞལ་བསྡུར་ནའང་འདི་
༤30C



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ལས་ལྷག་པའི་སྨོན་ལམ་ཁྱད་པར་བ་ཞིག་མེད་ཅེས་འཇིགས་མེད་བསྟན་ཉིས་གསུངས་སོ། །
གཉིས་པ་རབ་ཏུ་བྱུང་བར་སྨོན་པ་ནི། ཚེ་རབས་ཀུན་ཏུ་འཆི་འཕོ་སྐྱེ་བ་ན། །རྟག་ཏུ་
བདག་ནི་རབ་ཏུ་འབྱུང་བར་ཤོག །དེའང་བདག་སོགས་དེང་ནས་བཟུང་སྟེ་ཇི་སྲིད་སངས་
མ་རྒྱས་བྱང་མ་ཆུབ་ཀྱི་བར་དུ་སྐྱེ་བ་ནས་སྐྱེ་བ་ཚེ་རབས་ནས་ཚེ་རབས་ཀྱི་ཕྲེང་བ་ཀུན་ཏུ་
གཞན་དོན་དུ་རྒྱལ་སྲས་ཀྱི་སྤྱོད་པ་ལ་བསླབས་པའི་ཚེ་ཐེག་དམན་ཉན་རང་ལྟ་བུའི་རང་
དོན་དུ་སྐྱེ་བ་རྒྱུན་བཅད་དེ་འགོག་པའི་དབྱིངས་སུ་ཞུགས་པའི་རང་འདོད་ཡིད་བྱེད་ཀྱི་བློ་
ལྟ་བུ་མ་ཡིན་པར། བྱང་ཆུབ་ཀྱི་སེམས་རྒྱུད་ལ་སྐྱེས་པའི་སྟོབས་ཀྱིས་འགྲོ་བ་སེམས་ཅན་
ཐམས་ཅད་ཀྱི་དོན་དུ་འཆི་འཕོ་སྐྱེ་བ་ན་ཞེས། འཆི་ཞེས་པ་ཚེ་འདི་ནས་འཆི་བ་དང་འཕོ་
ཞེས་པ་ཤི་ནས་བར་དོར་འཕོ་བ་དང་། སྐྱེ་བ་ཞེས་པ་ཕྱི་མའི་སྐྱེ་བ་ལེན་པ་སྟེ་། དེ་ལྟར་འཆི་
འཕོ་སྐྱེ་བ་སོགས་འགྲོ་དོན་དུ་སྐྱེ་བ་གྲངས་མེད་པ་ལེན་དགོས་ཐུག་ཀྱང་། དེ་ལ་འཇིགས་
སྐྲག་དང་སྐྱོ་སུན་མེད་པར་འཇུག་ཐུབ་པ་དང༌། དེ་དག་གི་སྐབས་སུ་ཡང་བདག་ས་མ་ཐོབ་
བར་དུ་མི་ནག་ཁྱིམ་པའི་སྐྱེ་བ་མི་ལེན་པར། དུས་རྟག་ཏུ་ཚུལ་ཁྲིམས་རྣམ་པར་དག་པ་
བསྲུང་པའི་ཕྱིར་བདག་ནི་རབ་ཏུ་བྱུང་བར་ཤོག་ཅིག །
དེའང་བྱང་ཆུབ་སེམས་དཔའ་རྣམས་ཀྱིས་ནི་འཕགས་པའི་ས་མ་ཐོབ་ཀྱི་བར་དུ་
རབ་ཏུ་བྱུང་བའི་ལུས་ཐོབ་པར་སྨོན་དོན་ནི། ཁྱིམ་པའི་རྟེན་བླང་ན་དགྲ་འདུལ་གཉེན་སྐྱོང་།
ཆགས་སྡང་རྨོངས་གསུམ་སོགས་འཇིག་རྟེན་ཆོས་བརྒྱད་ཀྱི་དུས་འདའ་ནས་ཚེ་འདི་ཁོ་ན་
དོན་དུ་གཉེར་བ་ལས་ཚེ་ཕྱི་མར་རྒྱབ་ཀྱིས་ཕྱོགས་ཏེ། དམ་ཆོས་བྱང་ཆུབ་བསྒྲུབ་པའི་བར་
ཆད་དུ་འགྲོ་བས་ན། རྒྱལ་སྲས་ཞི་བ་ལྷས། ས་རབ་དགའ་བ་ཐོབ་བར་དུ། །བདག་ནི་རབ་
ཏུ་བྱུང་བར་ཤོག །ཅེས་གསུངས་པ་ལྟར་རོ། །
ས་ཐོབ་པའི་རྗེས་སུ་ནི་བྱང་ཆུབ་སེམས་དཔའ་དབང་འབྱོར་པའི་གང་ཟག་ཡིན་
301



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པས་ངེས་པ་དང་མ་ངེས་པའི་སྐྱེ་བ་གང་བླངས་ཀྱང་གཞན་དོན་འབའ་ཞིག་ཏུ་འགྱུར་བས་
ཕྱིར། ཁྱིམ་པའི་ལུས་རྟེན་བླངས་ཀྱང་བྱང་ཆུབ་སེམས་དཔའ་དྲི་མེད་ཀུན་ལྡན་ལྟ་བུ་ཡིན་
པས། མཛད་སྤྱོད་ཐམས་ཅད་བྱང་ཆུབ་སྤྱོད་པའི་གྲོགས་སུ་མི་འགྱུར་བ་མི་སྲིད་པའི་ཕྱིར་
རོ། །
༈གསུམ་པ་ཚུལ་ཁྲིམས་དག་པར་སྨོན་པ་ནི། རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །
བཟང་བོ་སྤྱོད་པ་ཡོངས་སུ་རྫོགས་བྱེད་ཅིང་། །ཚུལ་ཁྲིམས་སྤྱོད་པ་དྲི་མེད་ཡོངས་དག་པ། །
རྟག་ཏུ་མ་ཉམས་སྐྱོན་མེད་སྤྱོདཔར་ཤོག །དེའང་ཚུལ་ཁྲིམས་རྣམ་པར་དག་པས་གཞི་
བཟུང་། བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། རྒྱལ་བ་ཀུན་གྱི་རྗེས་སུ་རང་
འདོད་ཡིད་བྱེད་ཀྱི་བློ་ངན་དང་མ་འདྲེས་པར་གཞན་ཕན་དོན་གཉེར་གྱི་ཀུན་སློང་བཟང་
པོའི་སྒོ་ནས་སློབ་པར་གྱུར་ཏེ་ཞེས། རྒྱལ་བ་ཀུན་གྱི་རྗེས་སུ་སློབ་པའི་ཚེ་ན་རྒྱལ་སྲས་བྱང་
ཆུབ་སེམས་དཔའ་རྣམས་ཀྱི་བསམ་པ་བཟང་པོའི་ཀུན་རྫོབ་དང་དོན་དམ་པའི་སེམས་
བསྐྱེད་དང་།སྤྱོད་པ་བཟང་པོ་བསྡུ་དངོས་བཞི་དང་ཕར་ཕྱིན་དྲུག་སོགས་ཡོངས་སུ་རྫོགས་
པར་བྱེད་ཅིང་ཁྱད་པར་ལྷག་པའི་བསླབ་པ་ཚུལ་ཁྲིམས་ཀྱི་བསླབ་པ་འདི་ནི་ཡོན་ཏན་ཀུན་
གྱི་གཞི་རྟེན་ཡིན་ཏེ། ཇི་སྐད་དུ། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་
གཞི་རྟེན་ལེགས་པར་གསུངས། །ཞེས་སོ། །
དེས་ན་བྱང་ཆུབ་སེམས་ཀྱི་ཀུན་ནས་བསླང་པའི་ཚུལ་ཁྲིམས་ཀྱི་སྤྱོད་པ་འདི་ནི། དྲི་
མེད་ཡོངས་དག་པ་ཞེས། ཉོན་མོངས་པའི་དྲི་མ་མེད་པ་དང་། ཐེག་དམན་ཉན་རང་ལྟ་བུའི་
རང་ཉིད་ཞི་བདེའི་གོ་འཕང་དོན་དུ་གཉེར་པའི་བསམ་པས་མ་གོས་པའི་ཡོངས་སུ་དག་པ།
ཚུལ་འཆལ་གྱི་ཉེས་པས་མ་གོས་པའི་མེ་ཏོག་པདྨ་ལྟ་བུའི་ཚུལ་ཁྲིམས་རིན་པོ་ཆེ་འདི་ནི་
རྟག་ཏུ་མ་ཉམས་པར་སྲུང་ནུས་པར་ཤོག་ཅིག །སྐྱོན་མེད་ཞེས་པའང་འཁོར་གསུམ་
302



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བདེན་ཞེན་གྱི་དྲི་མ་མེད་པ་དང་། རང་རྒྱུད་ལ་ཚུལ་ཁྲིམས་ཀྱི་མི་མཐུན་ཕྱོགས་ཀྱི་སྐྱོན་མེད་
ཀྱང༌། རང་གིས་ཚུལ་ཁྲིམས་སྲུང་བ་ལ་ང་རྒྱལ་དང་། གཞན་ཚུལ་ཁྲིམས་འཆལ་བ་ལ་
བརྙས་སྨོད་བྱས་ན་ཚུལ་ཁྲིམས་འཆལ་བ་ལས་ཀྱང་ཉེས་པ་ཆེ་སྟེ། སྔོན་དགེ་བཤེས་ཆེན་པོ་
གཉིས་ནང་མི་མཐུན་པ་ལ། དགེ་བཤེས་གཅིག་གིས་ཚུལ་ཁྲིམས་འཆལ་བ་ཐོས་པས་
དགའ་སྤྲོའི་ངང་བརྙས་སྨོད་བྱས་པའི་ཚིག་དེ་ཀུན་སྤངས་དོན་ཡོད་རྒྱལ་མཚན་གྱིས་ཐོས་
ནས་ཞལ་ངོ་ནག་ཏེང་ངེ་སོང་། དེ་གཉིས་ལ་ཉེས་པ་སུས་ཆེའང་གསུངས་པ་བཞིན་ནོ། །
དེས་ན་བྱམས་སྨོན་ལས། ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་
པར་དག་དང་ལྡན། །རློམ་སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་
རྫོགས་ཤོག །ཅེས་གསུངས་པའི་རློམས་སེམས་ཞེས་པ་རང་ཉིད་ཁྲིམས་ལྡན་ཡིན་བསམ་
ནས་ང་རྒྱལ་དང་གཞན་ཚུལ་ཁྲིམས་ཉམས་པ་ལ་བརྙས་སྨོད་བྱས་པ་དེ་ཡིན་གསུངས།
དེས་ན་རང་གིས་དེང་ནས་བཟུང་སྟེ་ཇི་སྲིད་བྱང་ཆུབ་སྙིང་པོའི་བར་དུ་ཚུལ་ཁྲིམས་རྣམ་
པར་དག་པ་དེ་ཉིད་རྟག་ཏུ་མ་ཉམས་སྐྱོན་མེད་སྤྱོད་པར་ཤོག་ཅིག །
བཞི་པ་སྐད་སྣ་ཚོགས་ཀྱིས་ཆོས་སྟོན་ནུས་པར་སྨོན་པ་ནི། ལྷ་ཡི་སྐད་དང་ཀླུ་དང་
གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང་། །འགྲོ་བ་ཀུན་གྱི་སྒྲ་རྣམས་
ཇི་ཙམ་པར། །ཐམས་ཅད་སྐད་དུ་བདག་གིས་ཆོས་བསྟན་ཏོ། །དེའང་ཕྱིར་རྫོགས་པའི་
སངས་རྒྱས་རྣམས་ཀྱིས་གསུངས་རྗེས་སུ་བསྟན་པའི་ཆོ་འཕྲུལ་གྱིས་ཆོས་སྟོན་ཚུལ་ནི། ཇི་
སྐད་དུ། གསུངས་གཅིག་གིས་ནི་གསུངས་བསྒྱུར་སྣང་། །ཞེས་དང་། འདི་ལྟར། སེམས་
ཅན་ཀུན་གྱི་ངེས་པའི་ཚིག །མ་འོངས་དུས་གཅིག་ཞུས་ཞུས་ཀྱང་། །གསུངས་དབྱངས་
གཅིག་གིས་ལན་ཀྱང་འདེབས། །ཞེས་པ་ལྟར་རོ། །
རང་ཅག་རྣམས་ལའང་བྱང་ཆུབ་སེམས་དཔའི་ཡོན་ཏན་ཐམས་ཅད་ཐོབ་དུས་སྐད་
ལ303ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྣ་ཚོགས་ཤེས་པ་ལྟར། གདུལ་བྱ་རྣམས་སྨིན་པར་བྱ་བའི་ཆེད་དུ། རྒྱལ་བའི་གསུངས་
ཚུལ་ལ་ནམ་ཞིག་འཇུག་ནུས་པའི་རྟེན་འབྲེལ་དུ། སྐད་སྣ་ཚོགས་ཀྱིས་ཆོས་སྟོན་ནུས་པར་
སྨོན་པ་ཡིན། དེའང་ལྷ་ཡི་སྐད་དང་ཀླུ་ཡི་སྐད་དང་གནོད་སྦྱིན་གྱི་སྐད་དང་། གྲུལ་བུམ་
ཞེས་པ་མི་མ་ཡིན་གྱི་བྱེ་བྲག་ལུས་བུམ་པ་ལྟ་བུ་སྐད་སྙན་པོས་གཞན་གྱི་ཡིད་དབང་འཕྲོག་
འགྲོ་བ་དེ་འདྲ་དེའི་སྐད་དུག་དང་། མི་ཡི་སྐད་རྣམས་དང་ཞེས་མི་ལའང་རྒྱ་སྐད་བོད་
སྐད་སོག་སྐད་སོགས་སྐད་མི་འདྲ་བ་གྲངས་མེད་པ་དཔེར་ན་རྒྱ་གར་ཁོ་ན་ལའང་སྐད་
རིགས་མི་འདྲ་བ་སུམ་བརྒྱ་དྲུག་ཅུ་ཡོད། དེས་མཚོན་པའི་འགྲོ་བ་རིགས་དྲུག་གི་སེམས་
ཅན་ཀུན་གྱི་སྒྲ་སྐད་མི་འདྲ་བ་གྲངས་མེད་པ་རྣམས་ཅི་དང་ཅི་ཙམ་ཞིག་ཡོད་པ་དེ་ཙམ་
པར་སོ་སོ་རང་རང་གི་སྐད་དུ་གོ་ནུས་པ། དཔེར་ན་འདུས་བྱས་ཐམས་ཅད་མི་རྟག་པའོ། །
ཞེས་པ་ལྟ་བུའི་ཚིག་གཅིག་བརྗོད་ནའང་། སྐད་རིགས་མི་འདྲ་བ་ཇི་སྙེད་ཅིག་ཡོད་ཀྱང་
ཐམས་ཅད་རང་རང་སྐད་དུ་གོ་ཞིང་། དེའང་ཐེག་པ་སོ་སོར་རང་རང་གི་རྒྱུད་ཚོད་དང་
མཐུན་པའི་ཆོས་སུ་གོ་ནུས་པ་དེ་ལྟ་བུར་ཟང་ཟིང་མེད་པའི་ཆོས་ཀྱི་སྦྱིན་པའི་སྒོ་ནས་
བདག་གིས་ཆོས་བསྟན་ཏོ། །ཆོས་བསྟན་ཏོ་ཞེས་པ་བསྟན་ཟིན་ཏོ་ལྟ་བུར་གོ་ནའང་འདིར་
འགྲེལ་བའི་ནང་དུ་ཆོས་སྟོན་ནུས་པར་ཤོག་ཅིག་ཅེས་སྨོན་ལམ་འདེབས་པའི་ཚིག་ཏུ་གོ་
དགོས་པར་གསུངས་སོ། །
ལྔ་པ་དགེ་བ་ལ་བརྩོན་པར་སྨོན་པ་ནི། དེས་ཤིང་ཕ་རོལ་ཕྱིན་ལ་རབ་བརྩོན་ཏེ། །
དེའང་དེས་ཤིང་ཞེས་པ་ཞི་དུལ་གཤིས་བཟང་ལ་གོ ། བྱང་ཆུབ་ཀྱི་སྤྱོད་པ་ལ་བསླབ་པའི་གང་
ཟག་ཞིག་ཡིན་ཚེ་རང་གི་སྒོ་གསུམ་མ་ཞི་བ། མ་དུལ་བ་ལྟ་བུ་ཞིག་མ་ཡིན་པར་ཐེག་པ་ཆེན་པོ་
ལ་རིགས་ཀྱི་ཡོན་ཏན་མང་དུ་ཡོད་ཀྱང་གཙོ་བོ་བྱམས་བརྩེ་ཤས་ཆེ་བའི་རང་རྒྱུད་འཇམ་པ་ལ་
གསུངས་པས་ན་སྒོ་གསུམ་ཞི་ཞིང་དུལ་བ། ཕྱེ་ཐུག་ལ་ཟོ་མར་བཏབ་པ་ལྟ་བུ་དང་། རས་བལ་
ལ304༤



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
རྡོག་པས་མནན་པ་ལྟ་བུའི་ལྷོད་དུང་ངེ་། གང་ཟག་སུ་ཞིག་དང་འགྲོག་ཀྱང་འགྲོག་པར་བདེ་བ་
སྐ་རགས་ལྟ་བུའི་སྤྱོད་ལམ་འཇམ་ཞིང་། བྱམས་པ་ཆེན་པོའི་སྒོ་ནས་བྱང་ཆུབ་ཀྱི་སྤྱོད་པ་ཕ་
རོལ་ཏུ་ཕྱིན་པ་དྲུག་སོགས་སྤྱད་དཀའ་བ་རྒྱལ་སྲས་ཀྱི་སྤྱོད་པ་རྒྱ་མཚོ་ལ་འཇུག་དགོས་ཀྱང་
ངང་བ་པདྨས་བརྒྱན་པའི་མཚོ་དང་། བྱིས་པ་སྐྱེད་ཚལ་དུ་ཞུགས་པ་དང་། གླང་ཆེན་ཚད་པས་
གདུང་ཚེ་ཚམ་ཚོམ་མེད་པར་ཆུ་མཚོའི་ནང་དུ་ཞུགས་པ་བཞིན་དགའ་སྤྲོའི་ངང་དུ་རབ་ཏུ་
བརྩོན་པར་བྱས་ཏེ་ཞེས་རྐང་པ་གཅིག་འདིས་དགེ་བ་ལ་བརྩོན་པར་སྨོན་པ་དེ་བསྟན་པ་ཡིན།
དྲུག་པ་བྱང་ཆུབ་ཀྱི་སེམས་མི་བརྗེད་པར་སྨོན་པ་ནི། བྱང་ཆུབ་སེམས་ནི་ནམ་ཡང་
བརྗེད་མ་གྱུར། །དེའང་གོང་གི་ཚེ་རབས་དྲན་པ་དང་རབ་ཏུ་འབྱུང་བ། ཚུལ་ཁྲིམས་དག་པ།
སྐད་སྣ་ཚོགས་ཀྱིས་ཆོས་སྟོན་པ། དགེ་བ་ལ་བརྩོན་པ་སྟེ་ལྔ་པོ་འདི་དག་བྱང་ཆུབ་ཀྱི་
སེམས་མི་བརྗེད་པའི་དངོས་གཞིའི་གནད་ཆེ་བ་ཡིན་པས་ན། བྱང་ཆུབ་ཀྱི་སེམས་རིན་པོ་
ཆེ་རྣམ་པ་གཉིས་པ་ནི་སྐྱེ་བ་ནས་སྐྱེ་བ་ཚེ་རབས་ནས་ཚེ་རབས་ཀྱི་ཕྲེང་བ་ཐམས་ཅད་དུ་
ནམ་ཡང་སྐད་ཅིག་ཙམ་ཡང་བརྗེད་པར་མ་གྱུར་ཅིག་ཅེས་སོ།
དེས་ན་བྱང་ཆུབ་ཀྱི་སེམས་རིན་པོ་ཆེ་འདི་ནི། རྒྱལ་བའི་ཆོས་ཀྱི་སྒོ་མོ་བརྒྱད་ཁྲི་
བཞི་སྟོང་ཐམས་ཅད་ཀྱི་སྙིང་པོ་གཅིག་ཏུ་དྲིལ་བ། ཡོད་ན་དེས་ཆོག །མེད་ན་ཐབས་ཆགས་
ཀྱི་གདམས་པ། ནད་བརྒྱ་སྨན་གཅིག །སྨན་དཀར་པོ་ཆིག་ཐུབ་ལྟ་བུ། སངས་རྒྱས་བསྒྲུབ་
པའི་དངོས་རྒྱུ་ས་བོན་མ་ནོར་བ་ཡིན། གཞན་ཚོགས་བསགས་སྒྲིབ་སྦྱངས་ཐམས་ཅད་བྱང་
ཆུབ་ཀྱི་སེམས་རིན་པོ་ཆེ་འདི་རྒྱུད་ལ་སྐྱེ་བའི་ཐབས་སུ་བསྟན་པ་ཡིན་ནོ། །སྔོན་ཇོ་བོ་རྗེ་དཱི་
པཾ་ཀཱ་ར་ཞེས་པ་དེ་བདེ་གཤེགས་སྣང་བ་མཐའ་ཡས་དངོས་ཡིན། ཁོང་གི་ཐུགས་ལ་ཚེ་
གཅིག་ལ་སངས་རྒྱས་པའི་ལམ་དེ་ཆོས་གང་ཞིག་གཙོ་ཆེའམ་སྙམ་བཞིན་རྒྱ་གར་རྡོ་རྗེ་
གདན་དུ་བསྐོར་བ་བྱེད་བཞིན་པའི་སྐབས་ན། རེ་ཞིག་གི་ཚེ་འཇིམ་སྐུ་གཉིས་ཀྱི་དྲི་བ་དྲི་
305



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལན་གྱི་ཚུལ་དུ་གསུངས་གླེང་བྱས་པ་དང་མཇལ། འཇིམ་སྐུ་གཅིག་གིས་ཚེ་གཅིག་ལ་
སངས་རྒྱས་པ་ལ་ཆོས་གང་ཞིག་གཙོ་ཞེས་དྲིས་པས། འཇིམ་སྐུ་གཅིག་གིས་ན་རེ། ཚེ་
གཅིག་སངས་རྒྱས་ཐོབ་དགོས་ན་བྱང་ཆུབ་ཀྱི་སེམས་རིན་པོ་ཆེ་གཙོ་ཆེའོ། །ཞེས་གསུངས།
དེ་བཞིན་དུ་བཀའ་གདམས་པ་ཆེན་པོ་པུ་ཏོ་བས། ང་ཆུང་ནས་བཟུང་སྟེ་ད་བར་དུ་སེམས་
ཅན་གཞན་གྱི་དོན་ཁོ་ན་བསམ་པ་མ་གཏོགས། རང་དོན་སྐད་ཅིག་ཙམ་བསམ་མ་མྱོང་
གསུངས་པ་ལྟ་བུ་ཞིག་དགོས། དེས་ན་དེང་ནས་བཟུང་སྟེ་ནམ་ཞིག་སངས་རྒྱས་ཀྱི་གོ་
འཕང་མ་ཐོབ་ཀྱི་བར་དུ་བྱང་ཆུབ་ཀྱི་སེམས་རིན་པོ་ཆེ་དང་མི་འབྲལ་བའི་སྨོན་ལམ་
འདེབས་རྒྱུ་གལ་ཆེ། སངས་རྒྱས་བཅོམ་ལྡན་འདས་ཀྱིས། ལུས་ལོག་པར་གྱུར་ཀྱང་
སེམས་ལོག་པར་མ་གྱུར་ཅིག །ཅེས་གསུངས་པ་ལྟར་ལས་ཀྱི་དབང་གིས་ཐ་ན་སྲོག་ཆགས་
གྲོག་མ་ཞིག་གི་ལུས་མ་གཏོགས་མ་ལོན་ཀྱང་སེམས་ལོག་པར་མི་འགྱུར་བར་བྱང་ཆུབ་ཀྱི་
སེམས་དང་མི་འབྲལ་བར་ཡང་ཡང་སྨོན་དགོས། སེམས་ལོག་པར་གྱུར་ན་ལུས་ནི་འཇིག་
རྟེན་ཁམས་ལ་དབང་བསྒྱུར་ནུས་པའི་རྒྱལ་པོ་ཆེན་པོ་རིགས་རུས་མཐོན་པོ། གཟུགས་དང་
ལང་ཚོ་མཛེས་པ། སྟོབས་དང་མངའ་ཐང་འབྱོར་བ། ཀུན་གྱི་གཙུག་ཏུ་བཀུར་བའི་གནས་
སུ་གྱུར་བའི་རྟེན་ཞིག་རྙེད་ཀྱང་། སེམས་ལ་སྙིང་རྗེ་དང་བྱང་ཆུབ་ཀྱི་སེམས་དང་བྲལ་ནས་
སྡིག་པའི་ལས་ལ་སྦྱོར་ན་སྐྱེ་བ་གྲངས་མེད་པར་ངན་འགྲོ་ལོག་པའི་གནས་རྣམས་སུ་འོག་
ནས་འོག་ཏུ་ལྟུང་། བཟོད་མེད་སྡུག་བསྔལ་དུཉྩཁས་གདུང་ནས་ཐར་པའི་དུས་མེད། སེམས་
ལོག་པར་མ་གྱུར་ན་ལུས་ནི་གཉོམ་ཆུང་ནུས་མེད་ཞིག་གི་ལུས་ལས་མ་རྙེད་ཀྱང་སེམས་
བྱང་ཆུབ་ཀྱི་སེམས་དང་མ་བྲལ་ན་ད་ལྟ་གཞན་ཕན་བསྒྲུབ་པ་ལ་ནུས་ཤུགས་མེད་ཀྱང་
སེམས་ལ་ཕན་སེམས་དེ་ཡོད་ན་གཞན་ཕན་སྒྲུབ་པའི་རྒྱལ་སྲས་བྱང་ཆུབ་སེམས་དཔའི་
སྤྱོད་པ་ལ་དངོས་སུ་ཞུགས་མེད་པ་འདྲའང་དོན་གྱིས་ཞུགས་ཡོད། བྱང་སེམས་དོན་འགྲེལ་
306



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ལས། གཞན་ཕན་ལས་ལ་མཐུ་མེད་ཀྱང་། །གང་ལ་སེམས་དེ་ཡོད་གྱུར་ན། །དེ་ནི་དེ་ལ་དོན་
གྱིས་ཞུགས། ཞེས་སོ། །རྒྱལ་པོ་ལ་གདམས་པའི་མདོ་ལས། སངས་རྒྱས་བཅོམ་ལྡན་
འདས་ཀྱིས། རྒྱལ་པོ་ཆེན་པོ་ཁྱོད་ནི་འདི་ལྟར་བྱ་བ་མང་བ་བྱེད་པ་མང་བས། ཉིན་མཚན་
དུ་སྦྱིན་པ་ནས་ཤེས་རབ་ཀྱི་བར་ལ་སློབ་པར་མི་ནུས་ཏེ། དེ་བས་རྒྱལ་པོ་ཆེན་པོ་ཁྱོད་ཡང་
དག་པར་རྫོགས་པའི་བྱང་ཆུབ་ལ་དང་བ་དང༌། དོན་དུ་གཉེར་བ་དང༌། སྨོན་པ་རྟག་པ་
རྒྱུན་དུ་དྲན་པར་གྱིས་ལ་ཡིད་ལ་སྒོམས་ཤིག་གསུངས། གཞན་ཡང་སངས་རྒྱས་ཀྱི་གོ་
འཕང་འདོད་པ་རྣམས་ཀྱི་ཆོས་མང་པོ་ལ་བསླབ་པར་མི་བྱ་ཆོས་གཅིག་ལ་བསླབ་པར་བྱའོ། །
གཅིག་པོ་གང་ཞེ་ན། སྙིང་རྗེ་ཆེན་པོའོ། །ཞེས་གསུངས། དེ་ནི་རང་རྒྱུད་ལ་བྱང་ཆུབ་
ཀྱི་སེམས་རིན་པོ་ཆེ་སྐྱེ་བའི་དངོས་རྒྱུ་ཐུན་མོངས་མ་ཡིན་པ་ས་བོན་ལྟ་བུ་ཡིན། གཞན་
ཚོགས་བསགས་སྒྲིབ་སྦྱངས་ཐམས་ཅད་བྱང་ཆུབ་སེམས་ཀྱི་མྱུ་གུ་ལྟ་བུའི་ཉེར་ལེན་གྱི་རྒྱུ་
རྐྱེན་ས་ཆུ་ལུད་དྲོད་གཤེར་ལྟ་བུ་ཡིན། སྙིང་རྗེ་ཆེན་པོ་འདི་རྒྱུད་ལ་ཡང་དག་པ་ཞིག་སྐྱེས་
ན་སངས་རྒྱས་ཀྱི་ཆོས་ཐམས་ཅད་ལག་པའི་མཐིལ་དུ་གནས་པ་ལྟ་བུ་ཡིན་ནོ། །བྱང་ཆུབ་
ཀྱི་སེམས་རིན་པོ་ཆེ་རྒྱུད་ལ་གནས་ན་དུད་འགྲོའི་སྐྱེ་གནས་སུ་སྐྱེས་ནའང་། སྔོན་སངས་
རྒྱས་བཅོམ་ལྡན་འདས་སློབ་པ་ལམ་གྱི་གནས་སྐབས་ན་རུས་སྦལ་གྱི་སྐྱེ་བ་བཞེས་པ་ལྟ་
བུའོ། །དེ་ལྟར་གོང་གི་རྒྱུ་རྣམ་པ་ལྔ་ལ་བརྟེན་ནས་བྱང་ཆུབ་ཀྱི་སེམས་རིན་པོ་ཆེ་འདི་ནི་
ནམ་ཡང་མི་བརྗེད་པར་ཤོག་ཅིག་ཅེས་པའོ། །
བདུན་པ་འགལ་རྐྱེན་དང་བྲལ་བར་སྨོན་པ་ནི། སྡིག་པ་གང་རྣམས་སྒྲིབ་པར་གྱུར་
པ་དག །དེ་དག་མ་ལུས་ཡོངས་སུ་བྱང་བར་ཤོག །དེའང་རང་རྒྱུད་ལ་བྱང་ཆུབ་ཀྱི་སེམས་
རིན་པོ་ཆེ་སྐྱེས་དགོས་ན་དེའི་འགལ་རྐྱེན་དང་བྲལ་དགོས། དེ་མ་བྲལ་ན་འགལ་རྐྱེན་གྱི་
དབང་དུ་ཤོར་བས་ན། བྱང་ཆུབ་སེམས་ཀྱི་འགལ་རྐྱེན་ནི་སྡིག་པ་མི་དགེ་བ་ཡིན། དེས་ན་
ལ307



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྐྱེ་བ་ཕྱི་མ་རྣམས་སུ་རྣམ་སྨིན་ཡིད་དུ་མི་འོང་བ་བསྐྱེད་པའི་རྒྱུ་ནི་དུག་གསུམ་གང་རུང་གི་
ཀུན་ནས་བསླང་བས་སྡིག་པ་མི་དགེ་བའི་ཚོགས་གང་དང་གང་ཞིག་རྣམས་བསགས་ཡོད་
ཀྱང་རུང་མདོར་ན་བྱང་ཆུབ་ཀྱི་སེམས་རིན་པོ་ཆེ་སྒྲིབས་པར་གྱུར་བ་མཐའ་དག་གི་སྡིག་
པ་མི་དགེ་བ་ཞིག་ཡོད་ཚད་དང་།དེ་དག་གི་ས་བོན་བག་ཆགས་དང་བཅས་པ་མ་ལུས་པ་
ཐམས་ཅད། སྡིག་པའི་གཉེན་པོ་བྱང་ཆུབ་ཀྱི་སེམས་དང་། སྟོང་ཉིད་རྟོགས་པའི་ལྟ་བ་
སོགས་གཉེན་པོ་ཁྱད་པར་ཅན་བརྟེན་པའི་སྟོབས་ཀྱིས་ཡོངས་སུ་བྱུང་བར་ཤོག་ཅིག །
སྤྱི་དོན་གསུམ་པ་མ་གོས་པའི་སྤྱོད་པའམ་མ་ཆགས་པའི་སྒོ་ནས་སྨོན་པ་ནི། ལས་
དང་ཉོན་མོངས་བདུད་ཀྱི་ལས་རྣམས་ལས། །གྲོལ་ཞིང་འཇིག་རྟེན་འགྲོ་བ་རྣམས་སུ་ཡང་། །
ཇི་ལྟར་པདྨོ་ཆུས་མི་ཆགས་པ་བཞིན། །ཉི་ཟླ་ནམ་མཁར་ཐོགས་པ་མེད་ལྟར་སྤྱད། །དེའང་
ལས་དེ་ལའང་མི་དགེ་བ་བཅུ། མཚམས་མེད་ལྔ། ལྕི་བ་བཞི། ལོག་པ་བརྒྱད་སོགས་ཀྱི་
ལས་ངན་པ་རྣམས་དང་། ཉོན་མོངས་པ། རྩ་བའི་ཉོན་མོངས་པ་ལྔ། ཉེ་བའི་ཉོན་མོངས་
པ་ཉི་ཤུ་སོགས་དང་། བདུད་ཀྱི་ལས་ནི། རང་གི་དམ་ཆོས་བྱང་ཆུབ་ཀྱི་ལམ་ལ་སྙིང་ནས་
བརྩོན་པ་དྲག་པོ་བྱེད་མི་ཞིག་ཡིན་ན། ཆོས་ཟབ་ཙ་ན་བདུད་ཀྱང་ལྷག་པར་ཟབ། ཅེས་
དང་། བསྒྲུབ་ལ་བརྩོན་འགྲུས་ཅན་ལ་བདུད་རྣམས་ལྷག་པར་སྡོང་། །ཞེས་པ་ལྟར་།
བདུད་དང་རྒྱལ་འགོང་འདྲེ་དང་བསེན་མོ་བཙན་དང་ཐེའུ་རང་སོགས་དངོས་དང་དངོས་
མེད་ཀྱི་བར་ཆད་མང་པོ་ཞིག་སྡང་བ་རྣམས་ལས་མ་གྲོལ་ན་གཞན་དོན་ཇི་བཞིན་པ་ཞིག་
མི་འགྲུབ་པས་ན། དེ་ལྟར་བར་ཆད་ཐམས་ཅད་ལས་ཉི་མ་སྤྲིན་ལས་གྲོལ་བ་བཞིན་གྲོལ་
ཞིང་། ཞེས་ལས་དང་ཉོན་མོངས་བདུད་ཀྱི་ལས་རྣམས་ལས་གྲོལ་པར་ཤོག་ཅིག་ཅེས་སྨོན་
ལམ་འདེབས་དགོས། སྙིང་ཐག་པ་ནས་ཆོས་བསྒྲུབ་པའི་གང་ཟག་ཞིག་ཡིན་ན་དེ་ལ་བར་
ཆད་མང་པའི་སྒོ་ནས་བདུད་ཀྱིས་གླགས་ཨེ་རྙེད་བལྟ་འོང་
། དེ་མིན་ཆོས་མ་བསྒྲུབས་ན་
ལ308ལ



བཟང་
ར་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བར་ཆད་ཀྱང་བྱེད་མི་དགོས་ཏེ་ཁོ་རང་བར་ཆད་ཀྱི་དབང་དུ་སོང་ནས་ཡོད་པའི་ཕྱིར་རོ། །
སྤྱིར་སྔོན་ལས་ཀྱི་དབང་གིས་བར་ཆད་འབྱུང་པའི་རྒྱུ་ངན་པ་ཞིག་བསགས་མེད་ཀྱང་གློ་
བུར་དུ་བདུད་ཀྱི་བར་ཆད་ཀྱི་དབང་དུ་ཤོར་འགྲོ་བའང་སྲིད་པས་ན། བླ་མ་དཀོན་མཆོགས་
གསུམ་ལ་གསོལ་བ་བཏབ། ལས་འབྲས་ལ་ཡིད་ཆེས་བྱེད། སྨོན་ལམ་བཟང་པོ་ཡང་ཡང་
བཏབ་ན་བདུད་ཀྱི་བར་ཆད་ཀྱི་དབང་དུ་མི་འགྲོ་སྟེ། དགེ་མང་དབོན་པོ་བསྟན་དགས། བླ་
མ་ཨོ་རྒྱན་རྗེ་ལ་གསོལ་བ་རང་ཐོབ་དང་། །བར་ཆད་རྐྱེན་གྱི་དབང་དུ་འགྲོ་བ་ནི་མིན་ནོ། །
ཞེས་གསུངས་པས། ཨོ་རྒྱན་རྗེ་དང་དཀོན་མཆོག་གསུམ་ལ་གསོལ་བ་འདེབས་དགོས།
དེ་མིན་རང་ཅག་སུ་དང་སུ་ཡིན་ཀྱང་དང་པོ་ཉིད་ནས་ང་ལ་མི་འདོད་པ་ཞིག་བྱུང་ན་དགའ།
ང་རང་གི་འདི་ཕྱི་གཉིས་ཀ་ཕུང་བྱེད་ཀྱི་བྱ་བ་ངན་པ་ཞིག་ལས་དགོས་གཏན་ནས་མི་
བསམ་ཀྱང་། བདུད་ཀྱི་བར་ཆད་ཀྱི་དབང་དུ་ཤོར་ན་བྱ་བ་ངན་པ་དེ་མི་བསྒྲུབ་རང་དབང་
མེད་པར་མགོ་ཐོག་ཏུ་འཁོར་འོང་རྒྱུ་ཡོད་པས་གཟབ་དགོས། དཔེར་ན་ཆོས་ལམ་དུ་
ཞུགས་པའི་བཙུན་ཆུང་ཚོས་དང་པོ་ཡི་གེ་ལ་བསླབ་སྐབས་ཁ་མིག་ཡར་བལྟས་བྱས་ནས་
ངུར་སྨྲིག་བླ་གོས་བགོ་བའི་བཙུན་པ་ཁྲིམས་ལྡན་ཀུན་གྱིས་བཀུར་པའི་གནས་ཞིག་ཨེ་འོང་
བསམ་ནས་གྲྭ་ཚང་འདུལ་བ་འཛིན་པའི་གྲལ་དུ་ཞུགས་ཀྱང་། ནམ་ཞིག་གི་ཚེ་བདུད་ཀྱི་
བར་ཆད་སྙིང་ལ་ཞུགས་ཚེ་རྟོག་ངན་བསམ་ཉེས་གཅིག་གི་དབང་དུ་ཤོར་ནས་འདི་ཕྱིའི་
ཕུག་བསམ་ཐམས་ཅད་གཏན་བརླགས་བྱས་པ་ལྟ་བུ་རེད། གོང་དུ་བཤད་པ་བཞིན་ལས་
དང་ཉོན་མོངས་པའི་བདུད་ཀྱི་ལས་རྣམས་ལས་གྲོལ་ཞིང་། སེམས་ཅན་གཞན་དོན་དུ་
འཇིག་རྟེན་གྱི་ཁམས་འགྲོ་བ་རིགས་དྲུག་གི་གནས་རྣམས་སུ་སྐྱེ་བ་མང་པོ་བརྒྱུད་ནས་འགྲོ་
དགོས་ན་ཡང་། དཔེ་ཇི་ལྟར་ན། བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་མཐུས། རང་
དོན་དུ་ལས་དང་ཉོན་མོངས་པ་གང་གིས་ཀྱང་མི་གོས་པ་འདམ་སྐྱེས་པདྨོ་ཆུ་ནང་དུ་སྐྱེས་ཀྱང་
ལ309ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཆུས་གནོད་པ་མི་ཆགས་པ་བཞིན་དུ། འཁོར་བར་གནས་ནའང་འཁོར་པའི་སྐྱོན་གྱིས་མི་
ས་པར་གང་བྱས་ཐམས་ཅད་སེམས་ཅན་གཞན་གྱི་དོན་འབའ་ཞིག་ཏུ་འགྱུར་ཐུབ་པ་དང་།
གདོལ་བ་གཡུང་མོ་སྡིག་སྤྱོད་ཀྱི་ཚུལ་དང་། ཤན་པ་དང་། སྨད་འཚོང་ལྟ་བུའི་སྤྱོད་པ་བསྐྱངས་
ཀྱང་སེམས་ཅན་གཞན་དོན་ཁོ་ནའི་མཛད་པར་འགྱུར་ཐུབ་པ་སྟེ། འཇིགས་མེད་གླིང་བས། མ་
དག་འགྲོ་བ་དྲུག་གི་ཁམས་རྣམས་སུ། །རྒྱལ་རིགས་རྗེ་རིགས་དམངས་རིགས་བྲམ་ཟེའི་
རིགས། །གདོལ་བ་བུད་མེད་ཁྱེའུ་དགེ་སྦྱོང་དང་སོགས། གཞན་དོན་དུ་འགྲོ་བ་སེམས་ཅན་
ཀྱི་དོན་མཛད་པ་ལ་བར་ཆད་གང་གིས་ཀྱང་གནོད་པས་མི་གོས་ཤིང་འགོག་མི་ནུས་པར།
དཔེར་ན་ཉི་ཟླ་ནམ་མཁར་ཐོགས་པ་མེ
ད་པ་མེད་པར་རྒྱུ་བ་ལྟར་འགྲོ་དོན་ཐོགས་པ་མེད་པར་སྤྱོད་
ནུས་པར་ཤོག་ཅིག །འགྲེལ་ཚུལ་ལ་ལར། རྒྱུ་དང་རྐྱེན་ཚང་ན་ཉི་མཤར་བ་བཀག་པས་མི་
ཁོག །ཐང་ཤིང་གི་མགོ་རྡོ་ཡིས་མི་ནོན་པ་བཞིན། ཉི་མ་ཤར་བ་དང་རྩི་ཤིང་སྨིན་པ་ལྟ་བུའི་
འགྲོ་དོན་བྱེད་ནུས་པར་ཤོག་ཅིག་ཅེས་གསུངས་ཚུལ་ཞིག་དང་། ཡང་འགྲེལ་ཚུལ་ཞིག་ལ།
ཉི་ཟླ་ལ་སྤྲིན་དང་མུན་པ་དང་ཁུག་སྣ་སོགས་ཀྱིས་མི་གནོད་པ་བཞིན་དོན་གཉིས་མཐར་ཕྱིན་
པ་དག་གིས་རང་ལ་སྐྱོན་གང་གིས་མི་གོས་ཤིང་། གཞན་ཕན་བསྒྲུབ་པ་ལ་ལན་དང་རེ་བ་མེད་
པའི་སྤྱད་པ་སྤྱོད་ནུས་པར་ཤོག་ཅིག ཉི་ཟླ་ནམ་མཁར་ཐོགས་པ་མེད་པར་རྒྱུ་ཚེ་རྩི་ཤིང་ལོ་
འབྲས་སྨིན་པའི་གྲོགས་བྱེད་ཅིང་རྩོལ་རྟོག་མེད་པ་ལྟར། བྱང་སེམས་རྣམས་ཀྱིས་སེམས་ཅན་
ཐམས་ཅད་ལ་ཕན་བདེ་བསྒྲུབ་ཚེ་ལན་དང་རེ་བ་མེད་པར་འགྲོ་དོན་བྱེད་ནུས་པར་ཤོག་ཅིག། །
ཅེས་འགྲེལ་ཚུལ་འགའ་ཞིག་ཡོད་ཀྱང་དོན་མི་འགལ་ལོ་སྙམ། ཞེས་སོ། །
སྤྱི་དོན་བཞི་པ་སེམས་ཅན་ཕན་བདེ་ལ་འགོད་པའི་སྨོན་ལམ་ནི། ཞིང་གི་ཁྱོན་དང་
ཕྱོགས་རྣམས་ཇི་ཙམ་པར། །ངན་སོང་སྡུག་བསྔལ་རབ་ཏུ་ཞི་བར་བྱེད། །བདེ་བ་དག་ལ་འགྲོ་
བ་ཀུན་དགོད་ཅིང་། །དེའང་དག་པ་སངས་རྒྱས་ཀྱི་ཞིང་གི་རྒྱ་ཁྱོན་དང་། ཆེ་ཆུང་། མཐོ་
མ310ལ



བབ་
དུ་སྤྱོད་སྨོན་ལམ་གྱི་འགྲེལ་བ་འམ་ཟིན་བྲིས་གང་དྲན་བ རྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
དམན། ཡངས་དོག་དང་ཕྱོགས་ལ་སོགས་པ་རྣམས་ནི་ཇི་ཙམ་ཞིག་ཡོད་པ་ནི། སོ་སོའི་སྐྱེ་
བོ་རྣམས་ཀྱིས་བློས་ཇི་ལྟར་དཔག་ཀྱང་དཔག་མི་ནུས་པར་བློ་ཡུལ་ལས་འདས་པ་ཞིག་
ཡིན་པ་བཞིན་དུ། མ་དག་པའི་ཞིང་ཡང་དེ་བཞིན་དུ་སྣོད་ཀྱི་རྒྱ་ཁྱོན། བཅུད་ཀྱི་སེམས་ཅན་
གྱི་གྲངས། ཚད་བཟུང་དུ་མེད་པ་ཞིག་ཡོད་ལ་གནས་དེ་ན་ཡོད་པའི་ངན་སོང་གི་འགྲོ་བ་
དམྱལ་བ་དང་ཡི་དྭགས་དུད་འགྲོ་སོགས་ཀྱི་གྲངས་ཡང་བློས་དཔག་ཏུ་མེད་པ་ཞིག་ཡོད་པ་
སྨོས་མ་དགོས་པ་ཡིན། དེས་ན་དག་པའི་ཞིང་དེ་རྣམས་ཀྱི་བྱིན་རླབས་དང་། ཞིང་དེ་དག་
ཏུ་བཞུགས་པའི་སངས་རྒྱས་རྣམས་ཀྱི་ཐུགས་རྗེ་དང་། བདག་གི་ལྷག་བསམ་རྣམ་དག་གི་
སྨོན་ལམ་སོགས་ཀྱིས་སྟོབས་ལ་བརྟེན་ནས་ངན་སོང་གསུམ་སོགས་ཀྱི་སེམས་ཅན་ཐམས་
ཅད་ཀྱི་སྡུག་བསྔལ་མ་ལུས་པ་རྣམས་ར བ་ཏུ་ཞི་བར་བྱེད་ནུས་པར་ཤོག་ཅིག །རྫོགས་
ཆེན་དཔལ་སྤྲུལ་རིན་པོ་ཆེའི་ཞལ་རྒྱུན་ལ། རང་གི་ལུས་ལས་འོད་ཟེར་དཔག་ཏུ་མེད་པ་
འཕྲོས་ནས་དམྱལ་བ་སོགས་རིགས་དྲུག་གི་སེམས་ཅན་རྣམས་ལ་ཕོག་ཚེ། རིགས་དྲུག་གི་
སོ་སོའི་ལས་སྣང་སྡུག་བསྔལ་བག་ཆགས་དང་བྲལ་སོང་སྙམ་ནས་དེ་ལྟར་ཡང་ཡང་བསམ་
དགོས་གསུངས། དེ་ལྟར་དཀོན་མཆོགས་གསུམ་གྱིས་ཐུགས་རྗེ་དང་། ཆོས་ཉིད་ཀྱི་བདེན་
སྟོབས། བདག་གིས་ལྷག་བསམ་རྣམ་དག་དང་སྨོན་ལམ་གྱི་མཐུས། ངན་སོང་གསུམ་གྱི་
གནས་སྟོངས་ནས། གནས་སྐབས་མཐོ་རིས་ཀྱི་བདེ་བ་ཕུན་སུམ་ཚོགས་པའི་རྟེན་བཟང་
པོ་དག་ལ་ངན་སོང་གསུམ་གྱི་འགྲོ་བ་ཀུན་དགོ ད་ཅིང་། དེར་མ་ཟད་འགྲོ་བ་སེམས་
ཅན་ཐམས་ཅད་ལ་ནི་མཐོ་རིས་ཀྱི་རྟེན་བཟང་རིམ་གྱིས་བརྒྱུད་དེ་ཐེག་པ་གསུམ་གྱི་ལམ་
བསྟན་ནས་དམ་པའི་ཆོས་གྱིས་ཚིམ་པར་མཛད་དེ་ཕན་བཏགས་པ ར་སྤྱད་ལ་མཐར་ཐུག་
བླ་ན་མེད་པ་རྫོགས་པའི་སངས་རྒྱས་ཀྱི་ས་ལ་འགོད་ནུས་པར་ཤོག་ཅིག་ཅེས་སོ། །
སྤྱི་དོན་ལྔ་པ་གོ་ཆ་བགོ་བའི་སྨོན་ལམ་ནི། འགྲོ་བ་ཐམས་ཅད་ལ་ནི་ཕན་པར་སྤྱད། །
དེ། ཆ་



བསམ་པ་བྱང་ཆུབ་
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང་། །སེམས་ཅན་དག་གི་སྤྱོད་དང་མཐུན་པར་
འཇུག །བཟང་པོ་སྤྱོད་པ་དག་ནི་རབ་སྟོན་ཅིང་། །མ་འོངས་བསྐལ་པ་ཀུན་ཏུ་སྤྱོད་པར་
གྱུར། །དེའང་སྙིང་སྟོབས་ཀྱི་གོ་ཆ་བགོ་བ་ཞེས་པ་ནི། བྱང་ཆུབ་ཀྱི་སྤྱོད་པ་སྤྱད་དཀའ་བ་
གང་ཞིག་སྤྱད་དགོས་ཀྱང་དཔའ་མི་ཞུམ་པར་སྙིང་སྟོབས་བསྐྱེད་ནས་དེ་དག་སྤྱད་པར་དམ་
བཅའ་བ་ལ་ཟེར།དེས་ན་ནམ་མཁའི་མཐའ་ཁྱབ་ཀྱི་སེམས་ཅན་ཐམས་ཅད་བླ་མེད་རྫོགས་
པའི་སངས་རྒྱས་ཀྱི་གོ་འཕང་ལ་འགོད་པའི་ཁུར་དེ་བདག་གཅིག་པུས་ལེན་སྙམ་པའི་སྙིང་
སྟོབས་ཀྱི་གོ་ཆ་བསྐྱེད་ནས། རང་སྨིན་པའི་ཕྱིར་ད་ནི་བདག་གིས་བསམ་པ་
མཆོག་ཏུ་སེམས་བསྐྱེད། སྤྱོད་པ་ཕྱིན་དྲུག་རྒྱལ་སྲས་ཀྱི་ཉམས་ལེན་མགོ་དང་ཡན་ལག་
གི་སྦྱིན་པ་གཏོང་དགོས་ཀྱང་ཡོངས་སུ་རྫོགས་པ་མཐར་མ་ཕྱིན་གྱི་བར་དུ་བརྩོན་པ་དྲག་
པོ་བྱེད་པའི་སྙིང་སྟོབས་ཀྱི་གོ་ཆ་ཡོངས་སུ་བགོ་བར་བྱེད་ཅིང་གཞན་སྨིན་པའི་ཕྱིར་རང་
དོན་ཡིད་བྱེད་ཀྱི་བློ་ངན་གྱི་དྲི་མས་མ་སྦགས་པར་གཞན་དོན་ཁོ་ནའི་ཆེད་དུ་ཞེ་སྡང་ཅན་ལ་
སྡང་པའི་ཚུལ་དང་། འདོད་ཆགས་ཅན་ལ་ཆགས་པའི་ཚུལབསྟན་ཏེ་རིམ་བཞིན་བློ་ཁ་ཆོས་
ཕྱོགས་ལ་ཁྲིད་ནས་སེམས་ཅན་དག་གི་སྤྱོད་པ་གང་ལ་དགའ་ནའང་དེ་དང་མཐུན་བར་
འཇུག་པ་ལྟ་བུའི་སྙིང་སྟོབས་ཀྱི་གོ་ཆ་བགོ་ནུས་པར་ཤོག་ཅིག །དེའང་སྔོན་སངས་རྒྱས་
ཤཱཀྱ་ཐུབ་པས་འཇིག་རྟེན་མཐུན་འཇུག་གི་སྤྱོད་པ་བསྐྱངས་ཚུལ་ལྷུམས་སུ་ཞུགས་པ་དང་།
བཙུན་མོའི་འཁོར་གྱིས་བསྐོར་སོགས་ལྟ་བུའོ། །
སེམས་ཅན་གཞན་གྲངས་མེད་པའམ་དཔག་ཏུ་མེད་པ་དག་ལ་བསམ་པ་བཟང་པོ་
བྱང་ཆུབ་ཀྱི་སེམས་ཀྱིས་ཀུན་ནས་བསླངས། སྤྱོད་པ་བཟང་པོ་ཕྱིན་དྲུག་རྒྱལ་སྲས་ཀྱི་སྤྱོད་
པ་འདི་དག་ནི་ལེགས་པར་བསྟན་ཏེ་བྱང་ཆུབ་སེམས་དཔའི་བསླབ་པ་ལ་བསླབ་ཚུལ་གྱི་
གདམས་པ་ཐམས་ཅད་སྦ་གསང་མེད་པར་རབ་ཏུ་སྟོན་ཅིང་། སེམས་ཅན་ཐམས་ཅད་བྱང་
312



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ཆུབ་ཆེན་པོའི་ས་ལ་བཀོད་པའི་སྙིང་སྟོབས་ཀྱི་གོ་ཆ་བགོས་ནས། གོ་ཆ་བགོ་བའི་སྤྱོད་པ་
འདི་གསུམ་ནི། རྫོགས་པ་དང་འཇུག་པ་དང་ཞུགས་ནས་ཆོས་སྟོན་པ་སྟེ། རང་གཞན་གྱི་
དོན་གསུམ་པོ་དུས་ཉི་ཚེ་བ་མ་ཡིན་པར། མ་འོངས་བསྐལ་བ་ནམ་མཁའི་མཐས་བཏུགས་
པའི་བར་ལྟ་བུའི་ཡུན་རིང་པོར་སྐྱོ་ངལ་མེད་པར་ཀུན་ཏུ་སྤྱོད་པར་གྱུར་ཅིག །འདིར་བྱང་
ཆུབ་སྤྱོད་པ་དང་བཟང་པོ་སྤྱོད་པ་རྣམས་ལན་མང་དུ་བྱུང་བ་རྣམས་དོན་གཅིག་ཏུ་མི་འཆད་
པར་སྐབས་གྱི་དོན་སྦྱར་ཏེ་བཤད་ན་འཕགས་ཡུལ་གྱི་མདོ་སྡེ་འཆད་ཚུལ་ཡིན་ཞེས་མཁས་
པ་གཞན་གྱིས་གསུངས།
སྤྱི་དོན་དྲུག་པ་སྐལ་མཉམ་གྱི་གྲོགས་དང་འགྲོགས་པར་སྨོན་པ་ནི། བདག་གི་སྤྱོད་
དང་མཚུངས་པར་གང་སྤྱོད་པ། །དེ་དག་དང་ནི་རྟག་ཏུ་འགྲོགས་པར་ཤོག །ལུས་དང་ངག་
རྣམས་དང་ནི་སེམས་ཀྱིས་ཀྱང་། །སྤྱོད་པ་དག་དང་སྨོན་ལམ་གཅིག་ཏུ་སྤྱད། །དེའང་རང་
གི་རྒྱལ་སྲས་ཀྱི་སྤྱོད་པ་དག་ལ་བསླབ་པའི་ཚེ་ན་ཚེ་རབས་ཐམས་ཅད་དུ་གྲོགས་ལྟ་སྤྱོད་
དང་མཐུན་པ་དག་དང་མི་འབྲལ་བར་སྨོན་པ་ཡིན། འབྲོམ་སྟོན་པའི་ཞལ་ནས། ས་མ་ཐོབ་
ཀྱི་བར་ཏུ་དགེ་བའི་གྲོགས་པོ་དང་ཤི་འབྲལ་བྱེད་དགོས། ཞེས་གསུངས་པ་ནི། ས་མ་ཐོབ་
ཀྱི་བར་དུ་དགེ་བའི་གྲོགས་པོ་དང་ཤི་འབྲལ་མ་གཏོགས་གསོན་འབྲལ་མི་རུང་གསུངས་པ་
ཡིན། ས་ཐོབ་རྗེས་སྡིག་པའི་གྲོགས་ཀྱིས་བསྒྱུར་མི་ནུས་པ་ཡིན། དེའི་བར་དུ་གྲོགས་
བཟང་པོ་སྨན་གྱི་ལྗོན་ཤིང་ལྟ་བུ་དག་དང་འགྲོགས་དགོས། སྒོ་གསུམ་ཀྱི་སྤྱོད་པ་དགེ་བའི་
གྲོགས་པོ་དག་དང་ལྷན་གཅིག་ཏུ་མཐུན་པར་གྱུར་ཅིག་ཅེས་སྨོན་ལམ་འདེབས་དགོས།
བདག་གི་བྱང་ཆུབ་ཀྱི་སྤྱོད་པ་ལ་བསླབ་པའི་ཚེ་ན་ཀུན་ཏུ་བཟང་པོའི་སྤྱོད་པའི་ཉམས་ལེན་
ཕྱིན་དྲུག་རྒྱལ་སྲས་ཀྱི་སྤྱོད་པ་དང་འདྲ་བ་ཞིག་ལ་བརྩོན་རྒྱུ་ཡིན་པས་ན། བདག་གི་ལྟ་
སྤྱོད་དང་མཚུངས་པ་ལྟ་བུའི་སྤྱོད་པ་གང་ཞིག་སྤྱོད་པའི་ཆོས་གྲོགས་བཟང་པོ་སྨན་གྱི་ལྗོན་
313



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཤིང་དེ་དག་དང་ནི་རྟག་ཏུ་འགྲོགས་པར་ཤོག་ཅིག །
འགྲོགས་ནས་ཀྱང་ལུས་དང་ངག་རྣམས་དུང་ནི་སེམས་ཀྱིས་ཀྱང་སྤྱོད་པ་སྤྱད་
ཚུལ་དག་དང་སྨོན་ལམ་འདེབས་ཕྱོགས་གཅིག་ཏུ་སྤྱད་ཚུལ་ནི། ཆོས་ཀྱི་གྲོགས་པོ་སྨན་
གྱི་ལྗོན་ཤིང་དང་འགྲོགས་ནས་ལུས་ཀྱི་སྤྱོད་པ་སྦྱིན་པ་བྱེད་པ་དང་ཚུལ་ཁྲིམས་སྲུང་བ་
སེམས་ཅན་ཉམ་ཐག་གི་སྲོག་སྐྱབས་པ་སོགས་ལ་བལྟ་སྤྱོད་མཐུན་པ་དང་། ངག་གི་སྤྱོད་
པའང་བདེན་པར་སྨྲ་བ་འཁོན་པ་བསྡུམ་པ། སྙན་པར་སྨྲ་བ། ཞི་དུལ་གྱི་གཏམ་སོགས་
ཐབས་མཁས་ཀྱི་སྤྱོད་པ་སྤྱད་པ་ལ་ལྟ་སྤྱོད་མཐུན་པ་དང་
། སེམས་ཀྱི་སྤྱོད་པ་ཡང་གཏོང་
སེམས་དང་། ཕན་སེམས། འདོད་ཆུང་ཆོག་ཤེས། ལས་འབྲས་དང་ཟབ་མོའི་ལྟ་བ་ལ་ཡིད་
ཆེས། མདོར་ན་གཞན་ཕན་ཁོ་ནའི་བསམ་པ་ལ་ལྟ་སྤྱོད་མཐུན་པ་དང་། སྨོན་ལམ་འདེབས་
ཕྱོགས་ཀྱང་མཐུན་པ་སྔོན་སངས་རྒྱས་ཤཱཀྱ་ཐུབ་པས་སློབ་པ་ལམ་ཀྱི་གནས་སྐབས་སྨོན་
ལམ་ཆེན་པོ་ལྔ་བརྒྱ་བཏབ་པ་ལྟ་བུ། མགོན་པོ་འོད་དཔག་མེད་ཀྱང་སློབ་པ་ལམ་གྱི་གནས་
སྐབས་དགེ་སློང་ཆོས་གྱི་འབྱུང་གནས་སུ་གྱུར་ཚེ་སྨོན་ལམ་ཆེན་པོ་ལྔ་བརྒྱ་བཏབ་པ་ལྟར།
བདག་ཀྱང་སངས་རྒྱས་དེ་དག་གི་རྗེས་སུ་སློབ་ཏེ་གྲོགས་ལྟ་སྤྱོད་མཐུན་པ་དང་ལྷན་དུ་བསམ་
སྤྱོད་གཅིག་པའི་སྒོ་ནས་སྨོན་ལམ་འདེབས་པར་ཤོག་ཅིག །དཔེར་ན་གྲོགས་ལྟ་སྤྱོད་དང་
མཐུན་པ་ནི་སངས་རྒྱས་བཅོམ་ལྡན་འདས་ཀྱི་འཁོར་བུམ་པ་ལྟ་བུའི་ནང་ནས་རྫུ་འཕྲུལ་གྱི་
མཆོག་མོའུ་འགལ་གྱི་བུ་དང་། ཤེས་རབ་ཀྱི་མཆོག་ཤཱ་རིའི་བུ་གཉིས་ཀྱང་སྔོན་སྨོན་ལམ་གྱི་
སྟོབས་ཀྱིས་ཆུང་ངུའི་དུས་ནས་ཀྱང་ཕན་ཚུན་སྐད་ཐོས་པ་ཙམ་གྱིས་འབྲལ་མི་ཐུབ་པ་ལྟ་བུ་
དང་། ཁོང་རྣམ་གཉིས་ཀྱིས་སངས་རྒྱས་ཀྱི་མདུན་ནས་ཆོས་ཐོས་ཏེ་ཐོས་བསམ་བསྒོམ་གསུམ་
བྱས། ལམ་བསླབ་པ་གསུམ་གྱི་ཉམས་ལེན་ལུང་སྡེ་སྣོད་བཞི་ཡི་འཆད་ཉན་ལྷན་གཅིག་ཏུ་
བྱས། འབྲས་བུ་དགྲ་བཅོམ་པའི་གོ་འཕང་ལྷན་གཅིག་ཏུ་ཐོབ་པ་ལྟ་བུའོ། །
~314



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
སྤྱི་དོན་བདུན་པ་དགེ་བའི་བཤེས་གཉེན་བསྟེན་ཅིང་མཉེས་པར་བྱེད་པ་ལ་སྨོན་པ་
ནི། བདག་ལ་ཕན་པར་འདོད་པའི་གྲོགས་པོ་དག །བཟང་པོ་སྤྱོད་པ་རབ་ཏུ་སྟོན་པ་རྣམས། །
དེ་དག་དང་ཡང་རྟག་ཏུ་ཕྲད་པར་ཤོག །དེ་དག་བདག་གིས་ནམ་ཡང་ཡིད་མི་དབྱུང་། །
དེའང་བདག་ལ་ཕན་འདོགས་པར་འདོད་པའི་བླ་མ་འམ་དགེ་བའི་བཤེས་གཉེན་གྱི་
གྲོགས་པོའམ་ལམ་དམན་པ་དང་ལོག་པ་ལས་ཡོངས་སུ་འཛིན་པའི་ཡོངས་འཛིན་དགེ་
བའི་བཤེས་གཉེན་དེ་ཉིད་ཀྱིས་ནི་བདག་ལ་ཐར་ལམ་ཕྱིན་ཅི་མ་ལོག་པ་བསྟན་ནས་བྱང་
ཆུབ་ཀྱི་ལམ་ལ་ལྷན་གཅིག་ཏུ་བགྲོད་པའི་གྲོགས་བཟང་པོ་ཡིན་པས་ན་སྐབས་འདིར་
གྲོགས་པོ་ཞེས་པའི་ཐ་སྙད་སྦྱར། དེ་འདྲའི་གྲོགས་པོའམ་དགེ་བའི་བཤེས་གཉེན་དག་
གིས་བྱང་ཆུབ་སྒྲུབ་པའི་ལམ་ཁྱད་པར་དུ་འཕགས་པ་ཡིད་བཞིན་གྱི་ནོར་བུ་ལྟ་བུའི་བཟང་
པོ་སྤྱོད་པ་ཞེས་བྱ་བའི་སྨོན་ལམ་གྱི་ཆོས་འདི་ཐུགས་བརྩེ་བ་ཆེན་པོའི་སྒོ་ནས་བདག་གི་
རྒྱུད་སྨིན་ཅིང་གྲོལ་བའི་ཆེད་དུ་བདག་ལ་རབ་ཏུ་སྟོན་པར་བགྱི ད་པའམ་འཚད་པར་
བགྱིད་པའི་དགེ་བའི་བཤེས་གཉེན་དེ་དག་དང་སྐྱེ་བ་ནས་སྐྱེ་བ་ཚེ་རབས་ནས་ཚེ་རབས་
ཀྱི་ཕྲེང་བ་ཀུན་ཏུ་མི་འབྲལ་བར་རྟག་ཏུ་འཕྲད་པར་ཤོག་ཅིག །
དེ་ལྟ་བུའི་བཤེས་གཉེན་དམ་པ་དང་འཕྲད་པའི་རྗེས་སུ། བཤེས་གཉེན་དེ་དག་
བདག་གིས་བསྟེན་ཚུལ་ཇི་ལྟར་ཡིན་ན། དུས་ནམ་ཡང་བདག་གི་སྒོ་གསུམ་བྱ་སྤྱོད་ངན་
པས་ཐུགས་སུན་པ་དང་། ཐུགས་ལ་མི་འབབ་པ། ཐུགས་ལོག་གནང་བ་སོགས་ཀྱི་སྤྱོད་
པས་ཐུགས་ཡིད་མི་དབྱུང་བའམ་ཐུགས་མི་དཀྲུག་པར་མཉེས་པ་གསུམ་གྱི་སྒོ་ནས། བླ་
མའི་ཞབས་འདེགས་ཞུ་ནུས་པ། བླ་མའི་ཐུགས་བཞེད་འགྲུབ་པ། བླ་མའི་བསམ་སྤྱོད་དང་
མཐུན་པ། ཁྱད་པར་དུ་བླ་མའི་དགོངས་པ་ལེན་ནུས་པ་ཞིག་གི་སྒོ་ནས་བསྙེན་ནུས་པར་
ཤོག་ཅིག །
༤315



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྤྱི་དོན་བརྒྱད་པ་སངས་རྒྱས་མངོན་གྱུར་ལ་མཆོད་པར་སྨོན་པ་ནི། སངས་རྒྱས་སྲས་
ཀྱིས་བསྐོར་པའི་མགོན་པོ་རྣམས། །མངོན་སུམ་རྟག་ཏུ་བདག་གིས་རྒྱལ་བ་བལྟ། །དེའང་
ཕྱོགས་བཅུའི་ཞིང་རབ་འབྱམས་མུ་དང་མཐའ་མེད་པ་ན་བཞུགས་པའི་སངས་རྒྱུས་རྣམས་
དང༌། སངས་རྒྱས་རེ་རེ་ལའང་ཐུགས་སྲས་བྱང་ཆུབ་སེམས་དཔའ་དཔག་ཏུ་མེད་པ་རྣམས་
ཀྱིས་བསྐོར་པའི་འགྲོ་བ་སེམས་ཅན་རྣམས་ཀྱི་མགོན་སྐྱབས་དཔུང་གཉེན་དུ་གྱུར་པའི་
མགོན་པོ་རྣམས་ཀྱི་སྐུ་མཚན་དཔེ་གསལ་རྫོགས་གཟུགས་སྐུ་བཞིན་ལེགས་ཀྱི་རྣམ་པར་
ཤར་པའི་ཞལ་གྱི་དཀྱིལ་འཁོར་དེ། བདག་གིས་མངོན་སུམ་མིག་གི་སྤྱོད་ཡུལ་དུ་མཐོང་།
ཞལ་མཐོང་བ་ཡང་ལན་གྲངས་རེ་རེ་ལྟ་བུ་མ་ཡིན་པར། མ་འོངས་པའི་དུས་རྟག་པར་རྒྱུན་
དུ་བདག་གིས། མི་དགེ་བའི་ཆོས་ལས་རྒྱལ་བའི་རྒྱལ་བ་ཞེས་ལོ་ཆེན་རིན་པོ་ཆེས་གསུང་།
རྒྱལ་བ་ཐམས་ཅད་ཀྱི་ཞལ་གྱི་དཀྱིལ་འཁོར་ལ་བལྟ་ནུས་པར་ཤོག་ཅིག་ཅེས་སངས་རྒྱས་
མངོན་གྱུར་རམ་རྒྱལ་བ་རྣམས་ཀྱི་ཞལ་ལ་བལྟ་བར་སྨོན་པའོ། །
ཞལ་མཇལ་ནས་མཆོད་པ་བྱེད་པར་སྨོན་པ་ནི། མ་འོངས་བསྐལ་པ་ཀུན་ཏུ་མི་སྐྱོ་བར། །
དེ་དག་ལ་ཡང་མཆོད་པ་རྒྱ་ཆེར་བགྱི། །དེ་ལྟ་བུའི་ཕྱོགས་བཅུ་དུས་གསུམ་གྱི་སངས་རྒྱས་
དང་སངས་རྒྱས་ཀྱི་ཐུགས་སྲས་བྱང་སེམས་དཔག་ཏུ་མེད་པ་རྡུལ་གཅིག་གི་ཁྱོན་ལ་འཇིག་
རྟེན་ཁམས་ཀྱི་རྡུལ་གྱི་གྲངས་དང་མཉམ་པར་བཞུགས་པ་རྣམས་ཀྱི་སྤྱན་སྔར་བདག་གི་
ལུས་ཞིང་རྡུལ་གྱི་གྲངས་དང་མཉམ་པར་སྤྲུལ་ན། མ་འོངས་བའི་བསྐལ་བ་ཀུན་ཏུ་སངས་
རྒྱས་མཆོད་པ་ལ་སྐྱོ་བ་དང་། སུན་པ་སོགས་མེད་པར་མི་སྐྱོ་བར་སེམས་དང་བ་དང་།
དགའ་བ་སྤྲོ་བའི་སྒོ་ནས་དེ་དག་མཆོད་པ་སྣ་ཚོགས་པ་གོང་སྨོས་ལྟར་བླ་ན་ཡོད་པའི་
མཆོད་པ་དང་། བླ་ན་མེད་པའི་མཆོད་པ་སོགས་ཀྱིས་དེ་དག་ལ་ཡང་མཆོད་པ་སྣ་ཚོགས་
ཏེ་རྒྱ་ཆེར་མཆོད་པས་མཉེས་པ་ཆེན་པོ་བགྱི་བར་ཤོག་ཅིག །
316ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
སྤྱི་དོན་དགུ་པ་དམ་ཆོས་ཡོངས་སུ་འཛིན་པའི་སྒོ་ནས་སྨོན་པ་ནི། རྒྱལ་བ་རྣམས་ཀྱི་
དམ་པའི་ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །བཟང་པོ་སྤྱོད་པ་
རྣམ་པར་སྦྱོང་བ་ཡང་། །མ་འོངས་བསྐལ་པ་ཀུན་ཏུ་སྤྱད་པར་བགྱི། །དེའང་རྒྱལ་བ་རྣམས་
ཀྱིས་གསུངས་པའི་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོ་ཆོས་ཀྱི་ཕུང་པོ་བརྒྱད་ཁྲི་
བཞི་སྟོང་ལ་སོགས་པའི་གསུང་རབ་ནམ་མཁའི་མཐའ་དང་མཉམ་པའི་དམ་པའི་ཆོས་ཇི་
སྙེད་ཅིག་གསུངས་པ་ཐམས་ཅད་ཀྱང་ལྷག་ལུས་མེད་པར་བདག་གིས་མི་བརྗེད་པའི་
གཟུངས་ཀྱིས་འཛིན་ཅིང་། རང་གིས་ཐོས་བསམ་བསྒོམ་གསུམ་གྱི་སྒོ་ནས་ཉམས་སུ་
བླངས་ཏེ་རྟོགས་པས་བདག་རྒྱུད་གྲོལ་ནས་རང་དོན་ཆོས་སྐུའི་གོ་འཕང་མངོན་དུ་བྱེད་པ་
དང་། དེར་མ་ཟད་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུའི་ཟད་མི་ཤེས་པ་འདི་དག་བསྐལ་བ་
ནས་བསྐལ་པའི་བར་དུ་གཞན་སེམས་ཅན་ཀུན་ལ་རབ་ཏུ་སྟོན་པའི་སྒོ་ནས་སེམས་ཅན་
ཐམས་ཅད་ཀྱི་ལུས་ངག་ཡིད་གསུམ་གྱི་སྤྱོད་ཡུལ་དུ་སྣང་བར་བྱེད་པ་ལ་བརྟེན་ནས་དེ་
དག་གི་རྒྱུད་སྨིན་ཅིང་གྲོལ་ནས་སེམས་ཅན་ལ་ཕན་ཆེན་པོ་ཐོག་ནས་ཐུགས་རྗེས་གཞན་
རྒྱུད་གྲོལ་ཏེ། གཞན་དོན་གཟུགས་སྐུའི་རྟེན་འབྲེལ་བསྒྲིགས་པ་དང་། དེ་ལྟར་བྱང་ཆུབ་
སེམས་དཔའ་ཀུན་ཏུ་བཟང་པོ་མཆོག་གི་བྱང་ཆུབ་ཀྱི་སྤྱོད་པ་རྣམ་པར་དག་པ་ལ་རང་
གཞན་སེམས་ཅན་ཐམས་ཅད་ཀྱིས་འབད་བརྩོན་ཆེན་པོའི་སྒོ་ནས་བསླབ་པའི་སྐབས་ན།
དེའི་མི་མཐུན་པའི་ཕྱོགས་ལས་དང་ཉོན་མོངས་པའི་ཚོགས་དང་། རང་དོན་ཡིད་བྱེད་ཀྱི་བློ་
ངན་སོགས་བྱང་ཆུབ་སྤྱོད་པའི་གེགས་ཐམས་ཅད་རྣམ་པར་སྦྱོང་བར་འགྱུར་བའམ་དག་
པར་བྱེད་པ་ལ་ཡང་། མ་འོངས་བསྐུལ་བ་ཀུན་ཏུ་སྐྱོ་ངལ་མེད་པའི་སྒོ་ནས་སྤྱད་པ ར་
བགྱིའོ་ཞེས་སྨོན་པའོ། །ལོ་ཆེན་གྱིས། རྩལ་སྦྱོང་བ་ལྟར་འཕེལ་བར་བྱེད་པ་དང་། ནད་སྦྱོང་པ་ལྟར་དག་པར་བྱེད་
པར་གྱུར་ཅིག །ཅེས་གསུང་། མཆན།།
~317



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྤྱི་དོན་བཅུ་བ་མི་ཟད་པའི་མཛོད་རྙེད་པའི་སྒོ་ནས་སྨོན་པ་ནི། སྲིད་པ་ཐམས་ཅད་དུ་
ཡང་འཁོར་བ་ན། །བསོད་ནམས་ཡེ་ཤེས་དག་ནི་མི་ཟད་བརྙེས། །ཐབས་དང་ཤེས་རབ་
ཏིང་འཛིན་རྣམ་ཐར་དང་། །ཡོན་ཏན་ཀུན་གྱི་མི་ཟད་མཛོད་དུ་གྱུར། །དེའང་ཉན་རང་གི་
བསམ་པ་ལྟ་བུ་མ་ཡིན་པར་བྱང་ཆུབ་སེམས་དཔའ་རྣམས་ནི་གཞན་དོན་དུ་བསམ་བཞིན་
དུ་སྐྱེ་བ་འཛིན་དགོས་པས་ན། སྲིད་པ་ཁམས་གསུམ་འགྲོ་བ་རིགས་དྲུག་གི་གནས་
ངེས་པ་ཐམས་ཅད་དུ་ཡང་འཁོར་ཞིང་སྐྱེ་བ་ན་ཞེས། བྱང་ཆུབ་སེམས་དཔའ་ས་མ་ཐོབ་
པ་རྣམས་ནི་ལས་ཀྱི་དབང་གིས་འཁོར་བར་སྐྱེ་དགོས་པ་ཡང་ཡོད། བྱང་ཆུབ་སེམས་
དཔའ་ས་ཐོབ་པ་རྣམས་ནི་སྨོན་ལམ་དང་ཏིང་ངེ་འཛིན་ལ་དབང་འབྱོར་པའི་སྟོབས་ཀྱིས་
བསམ་བཞིན་དུ་འགྲོ་དོན་གྱི་ཆེད་དུ་སྤྲུལ་པ་མ་ངེས་པ་སྣ་ཚོགས་ཀྱི་འཁོར་བར་སྐྱེ་བ་ལེན་
པའང་ཡོད། དེ་ལྟར་སྐྱེ་བ་ལེན་པའི་དུས་རྣམས་སུ་མ་འོངས་པ་ན་སངས་རྒྱས་ཀྱི་གཟུགས་
སྐུ་འགྲུབ་བྱེད་ཀྱི་རྒྱུ་སྦྱིན་པ་ཚུལ་ཁྲིམས་བཟོད་པ་བརྩོན་འགྲུས་སོགས་དམིགས་བཅས་
བསོད་ནམས་གྱི་ཚོགས་མི་ཟད་པའི་མཛོད་ལྟ་བུའི་གཏེར་ལ་དབང་འབྱོར་བ་དང་། མཐར་
ཐུག་སངས་རྒྱས་ཀྱི་རྣམ་མཁྱེན་ཐོབ་བྱེད་ཀྱི་རྒྱུ་བདག་མེད་དང་སྟོང་པ་ཉིད་བསྒོམས་པ་
སོགས་དམིགས་མེད་ཡེ་ཤེས་གྱི་ཚོགས་རྒྱ་མཚོ་ལྟ་བུ་དག་ནི་ཟད་པ་མེད་པར་མི་ཟད་པའི་
མཛོད་རྙེད་པ་ལྟ་བུ་ལ་དབང་འབྱོར་བར་ཤོག་ཅིག །ཐབས་དང་ཞེས་པ་ནི། བྱང་ཆུབ་
སེམས་དཔའི་ཐབས་མཁས་ཀྱི་སྤྱོད་པའི་སྐད་ཅིག་གཅིག་ལ་བསྐལ་བ་མང་པོའི་ཚོགས་
རྫོགས་པ་སྔོན་དེད་དཔོན་སྙིང་རྗེ་ཅན་གྱིས་མི་ནག་མདུང་ཐུང་ཅན་བསད་པས་བསྐལ་བ་
བཞི་ཁྲིའི་ཚོགས་རྫོ་གས་པ་ལྟ་བུ་དང་། ཤེས་རབ་ཅེས་པ་ནི། ཐོས་བསམ་སྒོམ་གསུམ་གྱི་
ཤེས་རབ་ལྟ་བུ་དང་། གཞན་ཡང་བཟང་ངན་བླང་དོར་ཤེས་པ་ཀུན་རྫོབ་གྱི་ཤེས་རབ་དང་།
གནས་ལུགས་སྟོང་ཉིད་རྟོགས་པ་དོན་དམ་པའི་ཤེས་རབ་དང་། ཏིང་འཛིན་ལ། སྒྱུ་མ་ལྟ་
318
4



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བུའི་ཏིང་འཛིན། དཔའ་བར་འགྲོ་བའི་ཏིང་འཛིན། རྡོ་རྗེ་ལྟ་བུའི་ཏིང་འཛིན་སོགས་བྱང་
ཆུབ་སེམས་དཔའ་ཆེན་པོ་རྣམས་ལ་ཏིང་ངེ་འཛིན་ཀྱི་ཚོགས་བརྒྱ་ཕྲག་མང་པོ་ཡོད་པ་
རྣམས་དང་། སྤྱིར་ལེགས་སྦྱར་གྱི་སྐད་དུ། ས་མ་དྷི་ཞེས་པའི་སྒྲ་ལས་དྲངས་ན་མཉམ་པའི་
བློ་ལ་འཇུག་པས་ན། ཆོས་ཐམས་ཅད་ཀྱི་གནས་ལུགས་ནི་ཏིང་འཛིན་མཉམ་ཉིད་སྟོང་པ་
ཉིད་ཡིན་པའི་ཕྱིར་རོ། །རྣམ་ཐར་ཞེས་པ་དེ་ལ་རྣམ་ཐར་བརྒྱད་སོགས་བཤད་ཚུལ་མང་
ཡང་། འདིར་དཔལ་སྤྲུལ་རིན་པོ་ཆེས། ཐབས་དང་ཤེས་རབ་ཏིང་ངེ་འཛིན་ལ་བརྟེན་ནས་
བྱུང་པའི་སྤྲུལ་པའི་རྣམ་ཐར་སྐད་ཅིག་བསྐལ་བ་དང་། བསྐལ་བ་སྐད་ཅིག་ཏུ་བསྒྱུར་ནུས་
པ་དེ་ལ་རྣམ་ཐར་ཟེར། དེ་ལྟ་བུའི་ཐབས་དང་ཤེས་རབ་ཏིང་འཛིན་རྣམ་ཐར་རྣམས་ལ་
བརྟེན་ནས་མངོན་ཤེས་ལྔ་དང་སྤྱན་ལྔ་ལ་སོགས་པའི་ཡོན་ཏན་མཐའ་ཡས་ཀུན་གྱི་མི་
ཟད་པའི་མཛོད་དུ་ཞེས། དཔེར་ན་རྒྱལ་པོའི་བང་མཛོད་ནི་ལོངས་སྤྱོད་སྣ་ཚོགས་ཟད་པ་
མེད་པའི་གཏེར་མཛོད་ཡིན་པ་བཞིན་དུ། རང་ཉིད་ཀྱང་གདུལ་བྱ་གཞན་དོན་དུ་འཁོར་བ་
ན་འཁོར་བའི་ཚེ་ན་སེམས་ཅན་རྣམས་ལ་ཕན་འདོགས་པའི་ཆེད་དུ། བསོད་ནམས་དང་ཡེ་
ཤེས་ལས་བྱུང་བའི། ཐབས་དང་ཤེས་རབ་ཏིང་འཛིན་རྣམ་ཐར་ལ་སོགས་ཡོན་ཏན་བསམ་
གྱིས་མི་ཁྱབ་པའི་མཛོད་དུ་མངའ་བརྙེས་པར་གྱུར་ཅིག་ཅེས་པའོ། །
སྤྱི་དོན་བཅུ་གཅིག་པ་འཇུག་པ་དུ་མའི་སྒོ་ནས་སྨོན་པ་འཇུག་པ་བརྒྱད་ཡོད་པ་ལས།
དང་པོ་ཞིང་དང་སངས་རྒྱས་བལྟ་བ་ལ་འཇུག་པ་ནི། རྡུལ་གཅིག་སྟེང་ན་རྡུལ་སྙེད་ཞིང་
རྣམས་ཏེ། །ཞིང་དེར་བསམ་གྱིས་མི་ཁྱབ་སངས་རྒྱས་རྣམས། །སངས་རྒྱས་སྲས་ཀྱི་དབུས་
ན་བཞུགས་པ་ལ། །བྱང་ཆུབ་སྤྱད་པ་སྤྱོད་ཅིང་བལྟ་བར་བགྱི། །དེ་ལྟར་མ་ལུས་ཐམས་
ཅད་ཕྱོགས་སུ་ཡང་། །སྐྱ་ཙམ་ཁྱོན་ལ་དུས་གསུམ་ཚད་སྙེད་ཀྱི། །སངས་རྒྱས་རྒྱ་མཚོ་ཞིང་
རྣམས་རྒྱ་མཚོ་དང་། །བསྐལ་པ་རྒྱ་མཚོར་སྤྱོད་ཅིང་རབ་ཏུ་འཇུག །དེའང་རྡུལ་ཕྲན་གཅིག་
319



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གི་སྟེང་ན་ཕྱོགས་བཅུའི་འཇིག་རྟེན་གྱི་ཁམས་ཀྱི་རྡུལ་ཇི་སྙེད་ཅིག་ཡོད་པའི་གྲངས་དང་
མཉམ་པའི་སངས་རྒྱས་ཀྱི་ཞིང་དཔག་ཏུ་མེད་པ་རྣམས་སོ་སོར་བཅར་བ་དང་ཡངས་དོག་
མེད་པ། འདྲེས་མེད་སྙོགས་པ་མེད་པར་མཐོང་ཐུབ་པར་འགྱུར་ཏེ། ཞིང་དེ་དང་དེར་
གྲངས་བསམ་གྱིས་མི་ཁྱབ་པའི་སངས་རྒྱུས་རྣམས་སྐུ་མཚན་དཔེ་གསལ་རྫོགས་ཀྱི་རང་
བཞིན་གྱི་ལྷང་ངེ་། གསུང་གྲག་སྟོང་རྡོ་རྗེའི་ཆོས་སྒྲ་ལྷན་ནེ། ཐུགས་གསལ་སྟོང་ཡེ་ཤེས་ཀྱི་
རང་བཞིན་ལྷམ་མེར་བཞུགས་ཡོད། དེ་ལྟ་བུའི་སངས་རྒྱུས་རྣམས་ཀྱང་འཁོར་ཐུགས་
སྲས་བྱང་ཆུབ་སེམས་དཔའ་རྣམས་ཀྱིས་ཡོངས་སུ་བསྐོར་པའི་དབུས་ན་དུས་རྟག་པར་
ཆོས་ཀྱི་འཁོར་ལོ་བསྐོར་བཞིན་བཞུགས་པ་ལ། བདག་གིས་ཀྱང་དེ་དང་ལྷན་གཅིག་ཏུ་
སངས་རྒྱས་རྣམས་ཀྱི་ཞལ་མངོན་སུམ་དུ་མཇལ། དེ་དག་གིས་གསུང་པའི་ཆོས་ཉན་པ་
དང་། ཆོས་ཀྱི་ཚིག་དོན་ཐམས་ཅད་མི་བརྗེད་པའི་གཟུངས་ཀྱིས་འཛིན་པ་དང་། དེ་དག་གི་
གདུལ་བྱ་སྤེལ་བ་སོགས་ཀྱི་སྒོ་ནས་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་རྣམས་ལ་སྤྱོད་ཅིང་།
སངས་རྒྱས་མཚན་དཔེས་སྤྲས་པའི་སྐུ་ཡི་དཀྱིལ་འཁོར་ལ་བལྟ་བར་བགྱི་ནུས་པའི་སྐལ་
བ་དང་ལྡན་པར་ཤོག་ཅིག་ཅེས་སྨོན་པའོ། །
དེ་ལྟར་རྡུལ་གཅིག་གི་སྟེང་ན་ཞིང་ཁམས་དང་སངས་རྒྱས་དང་སྲས་བྱང་ཆུབ་
སེམས་དཔའ་གྲངས་མེད་པ་ཡོད་པ་བཞིན་དུ་འཇིག་རྟེན་གྱི་ཁམས་མ་ལུས་ཤིང་ལུས་པ་
མེད་པའི་ཞིང་གི་ཁྱོན་ཐམས་ཅད་གྱི་ཕྱོགས་སུ་ཡང་། དཔེར་ན་སྐྱ་རྩེ་གཅིག་ཙམ་གྱི་ཁྱོན་
ལ་ཡང་དུས་གསུམ་དུ་བྱོན་པའི་སངས་རྒྱས་ཇི་སྙེད་ཅིག་ཡོད་པའི་ཚད་དེ་སྙེད་ཀྱི་སངས་
རྒྱུས་རྒྱུ་མཚོ་ལྟ་བུའི་གྲངས་མེད་པས་ཞིང་ཁམས་རྣམས་ཀྱང་རྒྱ་མཚོ་ལྟ་བུའི་གྲངས་མེད་
པ་དང་། སངས་རྒྱས་ཀྱི་སྲས་བྱང་ཆུབ་སེམས་དཔའ་རྒྱ་མཚོ་ལྟ་བུའི་གྲངས་མེད་པ་ཡོད་པ་
ནི་དངོས་པོའི་ཆོས་ཉིད་ཡིན། ད་ལྟ་རང་ཅག་སོ་སོའི་སྐྱེ་བོ་རྣམས་ཀྱི་ཚུར་མཐོང་གི་བློ་ངོར་
༠
320ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
སྣང་མི་ནུས་ཀྱང་། ས་མཐོན་པོ་ན་བཞུགས་པའི་བྱང་ཆུབ་སེམས་དཔའ་དང་སངས་རྒྱས་
རྣམས་ཀྱིས་དེ་ལྟར་སྣང་ནུས། དེ་ལྟ་བུའི་སངས་རྒྱས་གྲངས་མེད་པའི་མདུན་ནས་བདག་
གིས་ཀྱང་ཡུན་རིང་པོ་བསྐལ་བ་རྒྱུ་མཚོར་གནས་ནས་སངས་རྒྱས་ཀྱི་ཆོས་ཉན་ཞ་
མཇལ། མཆོད་པ་འབུལ། ཚོགས་བསགས། བསྐལ་བ་ཞིང་གི་རྡུལ་དེ་སྲིད་དུ་སྨོན་ལམ་རྒྱ་
མཚོ་ལྟ་བུ་བཏབ་སྟེ་བྱང་ཆུབ་ཀྱི་སྤྱོད་པ་བསམ་གྱིས་མི་ཁྱབ་པ་སྤྱོད་ཅིང་རབ་ཏུ་འཇུག་
ནུས་པར་ཤོག་ཅིག་ཅེས་སྨོན་པའོ། །དེ་ནི་སངས་རྒྱས་གྱི་ཞལ་ལ་བལྟ་བ་དང་ཞིང་ཁམས་
རྒྱ་མཚོ་ལ་བལྟ་བར་འཇུག་པ་ཡིན་ནོ། །
གཉིས་པ་སངས་རྒྱས་ཀྱི་གསུང་ལ་འཇུག་པ་ནི། གསུང་གཅིག་ཡན་ལག་རྒྱ་མཚོའི་
སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་རྣམ་དག་པ། །འགྲོ་བ་ཀུན་གྱི་བསམ་པ་ཇི་
བཞིན་དབྱངས། །སངས་རྒྱས་གསུང་ལ་རྟག་ཏུ་འཇུག་པར་བགྱི། །དེའང་སངས་རྒྱས་
གཅིག་གིས་གསུང་གཅིག་གིས་བཀའ་བསྩལ་ན་ཡང་། དེ་ལ་དབྱངས་ཀྱི་ཡན་ལག་རྒྱ་
མཚོའི་རྡུལ་གྱི་གྲངས་ལྟར་གྱི་སྒྲ་སྐད་སྣ་ཚོགས་གྲངས་མེད་པ་འགྲོ་བ་དཔག་ཏུ་མེད་པ་སོ་
སོའི་སྤྱོད་ཡུལ་དུ་སྣང་ཐུབ་པའི་ཁྱད་ཆོས་ཡོད་པའི་གནད་ཀྱིས་གཞན་
ས་གཞན་རྒྱལ་བ་ཀུན་གྱི་
གསུང་ལ་ཡང་དེ་བཞིན་དུ་དབྱངས་ཀྱི་ཡན་ལག་དྲུག་ཅུ་སོགས་གསུང་དབྱངས་མི་ཟད་པ་
རྒྱ་མཚོ་ལྟ་བུ། འགྲོ་བ་སེམས་ཅན་རྣམས་ཀྱི་ཁམས་དབང་མོས་པའི་སྤྱོད་ཡུལ་དུ་སྣང་ནུས་
པའི་རྣམ་པར་དག་པའི་ཁྱད་ཆོས་དང་ལྡན་པ་ཉིད་ཡིན་པས་ན། སངས་རྒྱས་ཀྱི་ཆོས་
འཁོར་བསྐོར་བའི་ཚེ་ན་ལྷ་དང་ལྷ་མིན་མི་འམ་ཅི་དང་། ཀླུ་དང་གནོད་སྦྱིན་སོགས་འགྲོ་བ་
ཀུན་གྱི་རང་རང་གི་སྐད་དང་ཁམས་དབང་མོས་པ་དང་མཐུན་པར། དཔེར་ན་ཐེག་པ་རིམ་
པ་དགུའི་ནང་གི་རང་ཉིད་ཐེག་པ་གང་དང་གང་གི་སྣོད་རུང་གི་གདུལ་བྱ་ཡིན་པ་རང་གི་
བསམ་པ་དང་རྒྱུད་ཚོད་དང་མཐུན་པ་ཇི་བཞིན་དུ་གསུང་ཚངས་པའི་དབྱངས་ཀྱི་དེ་བཞིན་
༤321ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དུ་སྟོན་པར་བྱེད་པ་ཡིན། དེའི་ཚེ་ན་སངས་རྒྱུས་ཐམས་ཅད་ཀྱིས་ཅི་གསུངས་ཐམས་ཅད་
ལ་ཉན་ཞིང་། མི་བརྗེད་པའི་གཟུངས་ཀྱིས་བཟུངས་ནས་དེའི་དོན་བསམ། དེའི་དོན་
བསྒོམ། ཐོས་བསམ་བསྒོམ་གསུམ་གྱི་སྒོ་ནས། ལོ་ཆེན་པས། རྒྱལ་བ་ཐམས་ཅད་ཀྱི་གསུངས་མཐའ་ཡས་
པ་གོ་ཞིང་། གཅིག་གེགས་གཅིག་གིས་མི་བྱེད་པར་འབད་རྩོལ་མེད་པར་ཞེས། མཆན། སངས་རྒྱས་གསུངས་ལ་
རྟོག་ཏུ་འཇུག་པར་གྱིའོ། །
གསུམ་པ་ཆོས་འཁོར་བསྐོར་བ་ལ་འཇུག་པ་ནི། དུས་གསུམ་གཤེགས་པའི་རྒྱལ་བ་
ཐམས་ཅད་དག །འཁོར་ལོའི་ཚུལ་རྣམས་རབ་ཏུ་བསྐོར་པ་ཡིས། །དེ་དག་གི་ཡང་གསུང་
དབྱངས་མི་ཟད་ལ། །བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག །དེའང་འདི་ནི་རང་གིས་
་ཆོས་འཁོར་བསྐོར་ཐུབ་པར་ཤོག་ཅིག་ཅེས་སྨོན་པའོ། །དུས་གསུམ་དུ་གཤེགས་ཤིང་
འབྱོན་པའི་རྒྱལ་བ་ཇི་སྙེད་ཅིག་ཡོད་པ་ཐམས་ཅད་དག་གིས་གདུལ་བྱ་མཐའ་ཡས་པའི་
སེམས་ཅན་རྣམས་ལ་ཆོས་འཁོར་རིམ་པ་གསུམ་སོགས། ཆོས་ཀྱི་འཁོར་ལོའི་བྱེ་བྲག་སྣ་
ཚོགས་བསྐོར་པའི་ཚུལ་རྣམས། གདུལ་བྱའི་ཁམས་དབང་མོས་པའི་བྱེ་བྲག་མི་འདྲ་བ་སྣ་
ཚོགས་པ་གང་ལ་གང་འདུལ་དེ་ལ་དེ་ལྟར་དུ་རབ་ཏུ་བསྐོར་བ་ཡི་ཚུལ་འདི་ནི་སངས་རྒྱས་
རྣམས་ཀྱི་ཆོས་འཁོར་བསྐོར་ཚུལ་ཡིན། ད་ལྟ་བདག་གིས་ཀྱང་བྱང་ཆུབ་མཆོག་ཏུ་སེམས་
བསྐྱེད། རྒྱལ་སྲས་སྤྱོད་པ་ལ་བསླབ། ཚོགས་གཉིས་རྒྱ་མཚོ་ལྟ་བུ་བསགས་ནས། མངོན་
པར་རྫོགས་པར་སངས་རྒྱས་པའི་དུས་སུ། རང་ལའང་གསུང་དབྱངས་ཡན་ལག་དྲུག་ཅུ་
དང་ལྡན་ཏེ། རང་གིས་གདུལ་བྱ་གཞན་ལ་ཆོས་འཁོར་བསྐོར་བའི་ཚེ་སངས་རྒྱས་དེ་དག་
གི་ཡང་གསུང་ཆོས་ཀྱི་སྒྲ་དབྱངས་མི་ཟད་པར་དབང་བསྒྱུར་ནུས་པ་ལ་བརྟེན་ནས་རང་
ལ་ཐུགས་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པའི་བློ་ཡི་སྟོབས་ཀྱིས་བདག་ཀྱང་
སངས་རྒྱས་ཀྱི་གསུང་ཚངས་དབྱངས་ཡན་ལག་དྲུག་ཅུ་དེ་ལ་རབ་ཏུ་འཇུག་པར་ཤོག་ཅིག་
322ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
ཅེས་སྨོན་པའོ། །གོང་གི་སངས་རྒྱས་གསུང་ལ་རྟག་ཏུ་འཇུག་པར་བགྱི། ཞེས་པ་དེ་སངས་
རྒྱས་གསུང་དབྱངས་ཡན་ལག་དྲུག་ཅུས་གདུལ་བྱ་ལ་ཆོས་སྟོན་ཚེ། བདག་གིས་ཉན་ཅིང་
གཟུངས་ཀྱིས་བཟུང་ནས་རྟག་ཏུ་འཇུག་པར་བགྱི། ཞེས་པའི་དོན་དང་། འདི་ནི་རང་
སངས་རྒྱས་ནས་གཞན་ལ་ཆོས་འཁོར་བསྐོར་ཚེ་སངས་རྒྱས་དེ་དག་གི་གསུང་དབྱངས་མི་
ཟད་པ་ལ་བློ་སྟོབས་ཀྱིས་འཇུག་པར་སྨོན་པས་ན་འདི་གཉིས་ཀྱི་དོན་མི་འདྲའོ། །ལྕང་སྐྱ་
རོལ་པའི་རྡོ་རྗེས། སྔ་མ་ནི་གསུང་དབྱངས་བསམ་གྱིས་མི་ཁྱབ་པའི་སྒྲ་སྐད་ཐོས་པ་ཙམ་
ཡིན་ལ། འདི་ནི་ཆོས་འཁོར་བསྐོར་པའི་དོན་གྱི་ཁྱད་པར་རྣམས་ཀྱང་མ་འདྲེས་པར་ཡེ་
ཤེས་ཀྱི་མཐོང་བ་བྱེད་དགོས་པས་ཁྱད་ཆེ་ཞིང་། ས་མཐོ་དམན་གྱི་ཡོན་ཏན་གྱི་ཁྱད་པར་
ཡོད་པས་དེ་ལྟར་ཤེས་དགོས་གསུངས་ཡོད། འགྲེལ་བ་གཉིས་དགོངས་པ་མི་འདྲའོ། །
བཞི་པ་བསྐལ་པའི་སྒོ་ནས་འཇུག་པར་སྨོན་པ་ནི། མ་འོངས་བསྐུལ་པ་ཐམས་ཅད་
འཇུག་པར་ཡང་། །སྐད་ཅིག་གཅིག་གིས་བདག་ཀྱང་འཇུག་པར་བགྱི། །གང་ཡང་བསྐལ་
པ་དུས་གསུམ་ཚད་དེ་དག །སྐད་ཅིག་ཆ་ཤས་ཀྱིས་ནི་ཞུགས་པར་སྤྱད། །དེའང་མ་འོངས་
པའི་བསྐལ་བ་ཇི་སྙེད་ཅིག་ཡོད་པའི་གྲངས་ནི། འཇིག་རྟེན་ཁམས་ཀྱི་ཞིང་རྡུལ་གྱི་གྲངས་
ཀྱིས་གཞལ་དུ་མེད་པ་ལྟ་བུའི་བསྐལ་བ་གྲངས་མེད་པ་ཐམས་ཅད་དུ། སངས་རྒྱས་ཐམས་
ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཀྱིས་འཇུག་པ་དེ་ཉིད་ལ་རང་ཡང་བྱང་ཆུབ་
སེམས་དཔའ་སྙིང་སྟོབས་ཆེན་པོ་དང་ལྡན་པའི་གང་ཟག་ཉིད་དུ་གྱུར་པའི་སྟོབས་ཀྱིས་
བདག་མ་འོངས་པ་ཡང་སྐད་ཅིག་མ་གཅིག་གིས་བདག་ཀྱང་འཇུག་པར་བགྱིའོ། །ཞེས་
སྨོན་པའོ། །
དེར་མ་ཟད་གང་ཡང་བསྐལ་བ་འདས་མ་འོངས་ད་ལྟ་དུས་གསུམ་གྱི་ཚད་དེ་དག་
གཞལ་ན་བསྐལ་པའི་གྲངས་ཀྱང་གཞལ་དུ་མེད་པ་དང་། བསྐལ་བ་དེ་འདྲ་ཞིག་གི་ཚེ་ལ་
323



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སངས་རྒྱས་རྣམས་ཀྱི་སྐུ་གསུངས་ཐུགས་ཀྱི་འཇུག་ཚུལ་ཡང་དཔག་མི་ནུས་པ་དེ་དག་མ་
འོངས་པ་ན་བདག་གིས་སྐད་ཅིག་མ་གཅིག་གིས་ཆ་ཤས་ཀྱིས་ནི་ཞུགས་པར་སྤྱད་ནུས་
པར་ཤོག་ཅིག་ཅེས་སྨོན་པའོ། །ལྕང་སྐྱའི་འགྲེལ་བར། དུས་གསུམ་གྱི་བསྐལ་བ་དེ་དག་གི་
ཚད་འདིར་སེམས་ཀྱི་སྐད་ཅིག་དང་སྐད་ཅིག་ཆ་ཤས་སུ་འཇུག་པ་འདི་ལ་ཡེ་ཤེས་ཀྱི་སྟོབས་
ཀྱིས་འཇུག་པར་འགྱིའོ། །ཞེས་པ་སྟེ། སྐད་ཅིག་གི་བསྐལ་པར་བྱིན་གྱིས་རློབས་པ་དང་
བསྐལ་བ་སྐད་ཅིག་ཏུ་བྱིན་གྱིས་རློབས་པ་སོགས་དབང་ཐོབ་པའི་བྱང་ཆུབ་སེམས་དཔའ་
ཆེན་པོས་རྣམ་ཐར་ཡིན་ལ། འདིའི་འཇུག་ཡུལ་ནི་སངས་རྒྱས་ཀྱི་ཕྲིན་ལས་ལ་སྦྱར་དགོས་
གསུངས་སོ། །བསྐལ་བ་དུས་གསུམ་གྱི་ཚད་དེ་ཉིད་སྐད་ཅིག་གི་ཆ་ཤས་ལ་ཇི་ལྟར་འཇུག་
ཅེ་ན། རང་སངས་རྒྱས་ཚེ་རང་ཉིད་ལ་རྫུ་འཕྲུལ་དཔག་མེད་ཐོབ་ནས། བསྐལ་བ་དུས་
གསུམ་གྱི་ཚད་དེ་དག་ལ་སངས་རྒྱས་ཀྱི་སྐུ་གསུང་ཐུགས་ཀྱི་འཇུག་པ་ཀུན་རང་གི་རྣམ་
མཁྱེན་གྱིས་མཁྱེན་པ་དང་། དེ་དག་ལ་དངོས་སུ་སྐད་ཅིག་གི་ཆ་ཤས་ཀྱི་འཇུག་ནུས་པའི་
རྫུ་འཕྲུལ་ཐོགས་པ་མེད་པར་ལྡན་པར་སྨོན་པ་ཡིན། འདི་འདྲ་བའི་སྨོན་ལམ་གྱི་མིང་ལ་
བྱང་ཆུབས་སེམས་དཔའ་སྙིང་སྟོབས་ཆེན་པོའི་ཐུགས་བསྐྱེད་འགྲན་ཟླ་དང་བྲལ་བ་བསམ་
གྱིས་མི་ཁྱབ་པའི་འཇུག་པ་ལ་སྨོན་པ་ཟེར།
ལྔ་པ་དེ་བཞིན་གཤེགས་པ་བལྟ་བ་ལ་འཇུག་པ་ནི། དུས་གསུམ་གཤེགས་པ་མི་ཡི་
སེང་གེ་གང་། །དེ་དག་སྐད་ཅིག་གཅིག་ལ་བདག་གིས་བལྟ། །དེའང་འདས་མ་འོངས་ད་ལྟ་
དུས་གསུམ་དུ་གཤེགས་ཟིན་པ་གཤེགས་བཞིན་པ་དང་། གཤེགས་པར་འགྱུར་པའི་མི་
ཡི་སེང་གེ་ཞེས་གཅན་གཟན་གྱི་རྒྱལ་པོ་སེང་གེས་གངས་རི་བཟུང་ཚེ་ཕར་གཅན་གཟན་ཝ་
སྤྲེལ་གྱི་ཚོགས་ཐམས་ཅད་ཟིལ་གྱིས་གནོན་ཞིང་། ཚུར་གང་གིས་ཀྱང་བརྫི་མི་ནུས་པ་
བཞིན་དུ། མི་ཡི་སེང་གེ་རྒྱལ་བ་རྫོགས་པའི་སངས་རྒྱས་རྣམས་ལ་ནི། སྟོབས་བཅུ། མི་
~324



ཐམས་
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
འཇིགས་པ་བཞི། མ་འདྲེས་པ་བཅོ་བརྒྱད། ཟག་མེད་མཁྱེན་པའི་སྡེ་ཚན་ཉེར་གཅིག་སོགས་
ཡོན་ཏན་དཔག་ཏུ་མེད་པ་དང་ལྡན་པས་ན། ཕར་བྱང་ཆུབ་སྤྱོད་པའི་མི་མཐུན་པའི་ཕྱོགས་
བདུད་དང་བདུད་ཀྱི་སྡེ་ཚོགས་ཟིལ་གྱིས་གནོན་ཞིང་། ཚུར་ལས་དང་ཉོན་མོངས་པའི་
ཚོགས་གང་གིས་ཀྱང་བརྫི་མི་ནུས་པས་ན་མི་ཡི་སེང་གེ་ཞེས་བརྗོད། དེ་ལྟ་བུའི་མི་ཡི་སེང་
གེའམ་སངས་རྒྱས་ཀྱི་ཞལ་མཇལ་བ་ལ་རྒྱུ་བསྐལ་བ་མང་པོར་ཚོགས་བསགས་སྒྲིབ་
སྦྱངས་སྔོན་དུ་འགྲོ་དགོས། དེས་ན་བདག་གི་རྒྱུ་ཚོགས་བསགས་སྒྲིབ་སྦྱངས་སྔོན་དུ་སོང་
པའི་སྟོབས་ཀྱིས་དུས་གསུམ་གཤེགས་པ་མི་ཡི་སེང་གེ་སངས་རྒྱས་གང་ཡིན་པ་དེ་དག་
མས་ཅད་ཀྱི་མཚན་དཔེས་བརྒྱན་པའི་ཞལ་གྱི་དཀྱིལ་འཁོར་ལྟ་བས་ཆོག་མི་ཤེས་པའི་
ཞལ་བཟང་དེ་ཉིད། དུས་སྐད་ཅིག་གཅིག་ལ་བདག་གིས་ཅིག་ཆར་དུ་བལྟ་ཞིང་། དེང་
ནས་བཟུང་སྟེ་བསྐལ་བ་རྒྱ་མཚོའི་བར་དུ་སངས་རྒྱས་ཀྱི་ཞལ་མཇལ་བ་དང་མི་འབྲལ་བར་
ཤོག་ཅིག་ཅེས་སྨོན་པའོ། །
དྲུག་པ་དེའི་སྤྱོད་ཡུལ་ལ་འཇུག་པར་སྨོན་པ་ནི། རྟག་ཏུ་དེ་དག་གི་ནི་སྤྱོད་ཡུལ་ལ། །
སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག དེའང་དུས་རྟག་ཏུ་སངས་རྒྱས་དེ་དག་གི་
མཛད་པ་བསམ་གྱིས་མི་ཁྱབ་པའི་སྤྱོད་ཡུལ་དེ་ལ་ཚུར་མཐོང་བློས་གཞལ་དུ་མེད་པ་སྟེ།
དཔེར་ན་སྐད་ཅིག་རེ་རེའི་ཚེ་ལ་སེམས་ཅན་གྲངས་མེད་ངན་འགྲོའི་སྡུག་བསྔལ་ལས་
སྐྱོབས་པར་བྱེད་པ་དང༌། སྐད་ཅིག་མ་རེ་ལ་སེམས་ཅན་གྲངས་མེད་པ་འདྲེན་པར་བྱེད་པ་
དང་། སྨིན་པར་བྱེད་པ། གྲོལ་པར་བྱེད་པ་ལྟ་བུའོ། །
སྒྱུ་མར་གྱུར་པའི་སྤྱོད་པ་ནི། སྒྱུ་མའི་གནས་ལ་ངེས་ཤེས་རྙེད་དེ་ཆོས་ཐམས་ཅད་
སྒྱུ་མ་ལྟ་བུར་མངོན་སུམ་དུ་རྟོགས་ཤིང་མངོན་དུ་གྱུར་དེ་འཁོར་འདས་ལམ་གསུམ་སྒྱུ་མ་ལྟ་
བུའི་ཏིང་ངེ་འཛིན་གྱིས་དབང་བསྒྱུར་བ་དང་། རྣམ་ཐར་ཞེས་པའང་། ཤེས་རབ་དང་ཡེ་
ལ325ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཤེས། ཏིང་ངེ་འཛིན་ལས་འཕྲུལ་བའི་སྐུ་གསུང་ཐུགས་ཀྱི་རྫུ་འཕྲུལ་བསམ་གྱིས་མི་ཁྱབ་པ་
རྣམས་ལ་རྣམ་ཐར་གྱི་མཛད་པ་ཞེས་བརྗོད། དེ་ལྟ་བུའི་སངས་རྒྱས་ཀྱི་ཞལ་མཇལ་བ་དང་།
སྒྱུ་མར་གྱུར་པའི་སྤྱོད་ཡུལ། རྣམ་པར་ཐར་པའི་སྤྱོད་ཡུལ་སོགས་མངོན་དུ་གྱུར་པའི་
སྟོབས་ཀྱིས། སངས་རྒྱས་ཀྱི་སྤྱོད་ཡུལ་བསམ་གྱིས་མི་ཁྱབ་པའི་གནས་དེ་དག་ལ་བདག་
དངོས་སུ་འཇུག་ནུས་པར་ཤོག་ཅིག་ཅེས་སྨོན་པའོ། །ལོ་ཆེན་པས། རྟག་ཏུ་དེ་དག་གི་ནི་སྤྱོད་ཡུལ་ལ་
བདག་གིས་མཉམ་བཞག་སྤྲོས་བྲལ་ཀྱི་ཡེ་ཤེས་རྟོགས་པས་རྗེས་ཐོབ་སྒྱུ་མ་ལྟར་སྣང་བའི་མཐུས་སྒྲིབ་པ་ལས་རྣམ་པར་ཐར་
པའི་སྟོབས་ཀྱིས་འཇུག་པར་གྱུར་ཅིག །ཅེས་སོ། །མཆན།
བདུན་པ་ཞིང་སྒྲུབ་པ་ལ་འཇུག་པར་སྨོན་པ་ནི། གང་ཡང་དུས་གསུམ་དག་གི་ཞིང་
བཀོད་པ། །དེ་དག་རྡུལ་གཅིག་སྟེང་དུ་མངོན་པར་བསྒྲུབ། །དེའང་སྔོན་དགེ་སློང་ཆོས་ཀྱི་
འབྱུང་གནས་ཀྱིས་སྨོན་ལམ་ཆེན་པོ་ལྔ་བརྒྱ་བཏབ་ཅིང་བསྐལ་བ་ཆུ་བོ་གངྒཱ་ཀླུང་གི་བྱེ་མའི་
གྲངས་གཉིས་ཀྱི་ཚེ་ལ་ཚོགས་བསགས་པ་ལ་བརྟེན་ནས་ནུབ་ཕྱོགས་བདེ་བ་ཅན་གྱི་ཞིང་
ཁམས་མངོན་སུམ་དུ་འགྲུབ་པ་ལྟར། ད་ལྟར་རང་གིས་ཀྱང་དེ་ལྟར་སྨོན་དགོས། སྤྱིར་ཞིང་
སྒྲུབ་པའི་དུས་ས་བརྒྱད་པ་ཡིན་གསུངས། གང་ཡང་ངམ་གང་དག་དུས་གསུམ་དག་གི་
སངས་རྒྱས་བསམ་གྱིས་མི་ཁྱབ་པ་རྣམས་ཀྱི་ཞིང་གི་བཀོད་པ་ཇི་སྙེད་ཞིག་ཡོད་པ་དེ་དག་
བདག་གི་དད་པ་དང་སྨོན་ལམ་དང་ཏིང་ངེ་འཛིན་དང་རྫུ་འཕྲུལ་སོགས་ཀྱི་སྟོབས་ཀྱིས་
རྡུལ་ཕྲན་གཅིག་གི་སྟེང་དུ་མངོན་པར་སྒྲུབ་ནུས་པར་ཤོག་ཅིག །ཅེས་དེ་དག་བདག་གིས་
ཇི་ལྟར་སྒྲུབ་ན། བདག་མ་འོངས་པར་སངས་རྒྱས་ནས་རྫུ་འཕྲུལ་ལ་མངའ་དབང་འབྱོར་ཚེ།
མང་པོ་ཉུང་ངུར་བསྡུ། ཉུང་ངུ་མང་པོར་འཕྲུལ་པའི་རྫུ་འཕྲུལ་ལ་དབང་འབྱོར་ཚེ་དུས་
གསུམ་སངས་རྒྱས་རྣམས་ཀྱི་ཞིང་གི་བཀོད་པ་ཐམས་ཅད་རྡུལ་ཕྲན་ཆུང་ངུ་གཅིག་གི་སྟེང་
དུ་སྒྲུབ་ནུས་པར་སྨོན་པ་ལྟར་འགྲུབ་པའང་ཡིན་ནོ། །
ལ326



1!
བཟང་སྤྱོད་སྨོན་ལམ་གྱི་འགྲེལ་པའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་པོ་མི་རྣམས་ལ་སློབ་བཤད
དེ་ལྟར་སྟོང་གསུམ་རབ་འབྱམས་བྱེ་བ་ཕྲག་ཁྲིག་གི་ཞིང་མ་ལུསཤིང་ལུས་པ་མེད་
པའི་ཕྱོགས་རྣམས་ཐམས་ཅད་དུ། དུས་གསུམ་གྱི་རྒྱལ་བ་དེ་དག་གི་ཞིང་རྣམས་ཇི་སྙེད་
ཅིག་མཆིས་པའི་བཀོ ད་པ་ཡིད་དུ་འོང་བ། སྣོད་བཅུད་རྟེན་དང་བརྟེན་པར་བཅས་པ་
ཐམས་ཅད་བདག་གིས་མངོན་སུམ་དུ་མཇལ་ནུས་པར་མ་ཟད། དེ་དག་སྐད་ཅིག་གཅིག་
གིས་གཞན་སེམས་ཅན་ཐམས་ཅད་ལ་དངོས་སུ་སྟོན་ནུས་པའི་བྱ་བ་ལ་འཇུག་ནུས་པར་
ཤོག་ཅིག་ཅེས་སྨོན་པའོ། །ལྕང་སྐྱ་རོལ་བའི་རྡོ་རྗེས། སྔར་རྡུལ་གཅིག་སྟེང་ན་སོགས་ནི།
སངས་རྒྱས་གཞན་གྱི་ཞིང་གི་བཀོད་པ་ལ་བལྟ་བ་ཡིན་ལ། འདི་ནི་རང་གི་རྫུ་འཕྲུལ་དང་
ཏིང་ངེ་འཛིན་གྱི་མཐུས་ཞིང་སྒྲུབ་པ་ཡིན་པས་ཁྱད་ཆེ་ཞིང་། ཞིང་དག་པའི་སྦྱོར་བ་དངོས་
ནི་ས་བརྒྱད་པ་ནས་ཐོབ་པ་ཡིན་ཀྱང་ད་ལྟ་ནས་མོས་པ་ཡིད་བྱེད་དང་ས་དང་པོ་ནས་ཏིང་ངེ་
འཛིན་གྱི་སྒོམ་ཚུལ་གྱིས་ཉམས་སུ་ལེན་དགོས་གསུངས་སོ། །
བརྒྱད་པ་དེ་བཞིན་གཤེགས་པའི་དྲུང་དུ་འགྲོ་བ་ལ་འཇུག་པར་སྨོན་པ་ནི། གང་
ཡང་མ་བྱོན་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་འཚང་རྒྱ་འཁོར་ལོ་བསྐོར། །
མྱ་ངན་འདས་པ་རབ་ཏུ་ཞི་མཐའ་སྟོན། །མགོན་པོ་ཀུན་གྱི་དྲུང་དུ་བདག་མཆི་འོ། །དེའང་
གང་ཡ ང་ཞེས་སྤྱི་སྒྲ་སྟེ། སྔར་བྱོན་མ་མྱོང་བའམ་མ་བྱོན་པའི་སངས་རྒྱས་འཇི ག་རྟེན་
ཁམས་ཀྱི་སྒྲོན་མ་ཆེན་པོ་ཉི་མ་ལྟ་བུའི་མ་རིག་མུན་པ་སེལ་བྱེད་ཀྱི་སྣང་གསལ་མཆོག་ཏུ་
གྱུར་པའི་སངས་རྒྱས་རྣམས། དེ་དག་གི་དང་པོ་བྱང་ཆུབ་ཏུ་སེམས་བསྐྱེད། བར་དུ་རྒྱལ་
སྲས་ཀྱི་སྤྱོད་པ་ལ་རི མ་པ ར་བསླབ། མཐར་མངོན་པར་རྫོ་གས་པར་འཚང་རྒྱ་སྐབས་
བདག་གིས་ཆོས་འཁོར་བསྐོར་བར་གསོལ་བ་བཏབ་པ་ལ་བརྟེན་ནས་ཆོས་ཀྱི་འཁོ ར་ལོ་
བསྐོར་བ་དང་། མཐར་སྐུ་མྱ་ངན་ལས་འདས་པ་ཡི་ཚུལ་རབ་ཏུ་ཞི་བའི་མཐའ་སྟོན་པར་
མཛད་པ་རྣམས་ལ་རང་གི་ལུས་ཞིང་རྡུལ་གྱི་གྲངས་དང་མཉམ་པར་སྤྲུལ་ནས་མྱ་ངན་ལས་
»



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
མི་འདའ་བར་བསྐལ་བ་རྒྱ་མཚོའི་བར་དུ་བཞུགས་པར་གསོལ་བ་འདེབས་པའི་ཆེད་དུ།
མགོན་པོ་རྫོགས་པའི་སངས་རྒྱས་ཇི་སྙེད་ཅིག་བཞུགས་པ་ཀུན་གྱི་དྲུང་དུ།སངས་རྒྱས་རེ་རེའི་
མདུན་དུ་བདག་གིས་ལུས་རེ་རེ་སྤྲུལ་ནས་མཆིའོ་ཞེས་པ་ལྷགས་སོའམ་ཡོད་དོ་ཞེས་སོ། །
མདོར་ན་མ་འོངས་བའི་སངས་རྒྱས་ཇི་སྙེད་ཅིག་བྱོན་པ་རྣམས་ཀྱི་གྲངས་དེ་སྙེད་ཏུ་བདག་
གི་ལུས་མང་པོར་སྤྲུལ་ནས་ཆོས་འཁོར་བསྐོར་བར་བསྐུལ་བ། མྱ་ངན་ལས་མི་འདའ་བར་
འཞུགས་པར་གསོལ་བ་འདེབས་པ་སོགས་སངས་རྒྱས་རྣམས་ཀྱི་མཛད་པ་དང་འཕྲིན་
ལས་ནམ་མཁའི་ཕ་མཐར་བརྡལ་བའི་བྱེད་པོ་ཉིད་དུ་རང་ཉིད་འགྱུར་བར་སྨོན་པ་ཡིན་ནོ། །
སྤྱི་དོན་བཅུ་གཉིས་པ་སྟོབས་ཀྱི་སྒོ་ནས་སྨོན་པ་ནི། ཀུན་ཏུ་མྱུར་བའི་རྫུ་འཕྲུལ་
སྟོབས་རྣམས་དང་། །ཀུན་ནས་སྒོ་ཡི་ཐེག་པའི་སྟོབས་རྣམས་དང་
། །ཀུན་ཏུ་ཡོན་ཏན་སྤྱོད་
པའི་སྟོབས་རྣམས་དང་། །ཀུན་ཏུ་ཁྱབ་པ་བྱམས་པ་དག་གི་སྟོབས། །ཀུན་ནས་དགེ་བའི་
བསོད་ནམས་སྟོབས་དག་དང་། །ཆགས་པ་མེད་པར་གྱུར་པའི་ཡེ་ཤེས་སྟོབས། །ཤེས་རབ་
ཐབས་དང་ཏིང་འཛིན་སྟོབས་དག་གིས། །བྱང་ཆུབ་སྟོབས་རྣམས་ཡང་དག་སྒྲུབ་པར་བྱེད། །
དེའང་སྤྱིར་སྟོབས་ཞེས་པ་ནི་རང་གི་མི་མཐུན་ཕྱོགས་ཀྱིས་བརྫི་བར་མི་ནུས་པ་ཞིག་ལ་གོ་
དགོས། སྐབས་འདིར་སྟོབས་དགུ་ལ་བརྟེན་ནས་མཐར་ཐུག་བྱང་ཆུབ་ཀྱི་སྟོབས་སམ།
སངས་རྒྱས་ཀྱི་གོ་འཕང་བསྒྲུབ་པ་ལ་སྨོན་དགོས་པ་ཡིན། ཀུན་ཏུ་མྱུར་པའི་རྫུ་འཕྲུལ་གྱི་
སྟོབས་ནི་བྱང་ཆུབ་སེམས་དཔའི་རྫུ་འཕྲུལ་གྱི་སྟོབས་ཡིད་ཀྱིས་བསམ་པ་ལྟར་སྐད་ཅིག་
ལ་འགྲུབ་ནུས་པ། སྐད་ཅིག་ལ་ཞིང་ཁམས་མང་པོར་ཐོགས་པ་མེད་པར་བགྲོད་ནུས་པ་ལྟ་
བུ་དང་། དཔེར་ན་བསྐལ་བ་སྐད་ཅིག་དང་། སྐད་ཅིག་བསྐལ་བ་རུ་བསྒྱུར་ནུས་པ་ལྟ་བུའི་
རྫུ་འཕྲུལ་གྱི་སྟོབས་རྣམས་དང་།སེམས་ཅན་ཐམས་ཅད་ལ་ཀུན་ནས་ཕན་པའི་སྒོ་ཡི་
འཇུག་ཚུལ་ཞེས། གང་དང་གང་དག་བྱས་ན་སེམས་ཅན་ཐམས་ཅད་ལ་དེ་དང་དེ་ཡི་ཕན་
༤328



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ཐོག་པའི་ཐབས་མི་འདྲ་བ་སྣ་ཚོགས་ལ་རང་ཉིད་སྒོ་ཀུན་ནས་འཇུག་ཐུབ་པ་དེ་ཡིན། དེས་
ན་སེམས་ཅན་ཐམས་ཅད་རང་རང་གི་རྒྱུད་ཚོད་དང་མཐུན་པའི་དམ་པའི་ཆོས་ཐེག་པའི་
རྣམ་གྲངས་བསམ་གྱིས་མི་ཁྱབ་པ་བསྟན་ནས་སེམས་བསྐྱེད་བཞོན་པ་བཟང་པོ་དང་འདྲ་
བའི་ཐེག་པའི་སྟོབས་དག་དང་། དེ་བཞིན་དུ་དུས་དང་རྣམ་པ་ཀུན་ཏུ། བྱང་ཆུབ་སེམས་
དཔའ་ཀུན་ཏུ་བཟང་པོའི་སྤྱོད་པ་ལྟ་བུའི། ཕྱིན་དྲུག་རྒྱལ་སྲས་ཀྱི་སྤྱོད་པ། རྒྱ་ཆེ་ཞིང་། གཏིང་
ཟབ་པ། ཟད་མི་ཤེས་པ་ལྟ་བུའི་སྤྱོད་པ་ལ་རང་གིས་བསླབ་ནས། སེམས་ཅན་ཐམས་ཅད་
ལ་ཕན་བདེའི་གཞིར་གྱུར་པའི་སྒོ་ཀུན་ལ་བརྩོན་ཏེ། སེམས་ཅན་ཐམས་ཅད་ལ་མཐར་
ཐུག་བླ་ན་མེད་པ་རྫོགས་པའི་སངས་རྒྱས་གྱི་ཡོན་ཏན་སྟོབས་བཅུ།མི་འཇིགས་པ་བཞི་
སོགས་ལ་སྦྱོར་བར་བྱེད་པའི་ཐབས་ཀྱི་སྤྱོད་པའི་སྟོབས་རྣམས་དང་། བཟང་ངན་བར་
མའི་འགྲོ་བ་ཀུན་ལ་ཉེ་རིང་ཆགས་སྡང་མེད་པར་རབ་ཏུ་སྙོམས་པའི་བཏང་སྙོམས་ཚད་
མེད་ཀྱིས་ཡོངས་ལ་ཁྱབ་པ་དང་། དེ་བཞིན་དུ་སེམས་ཅན་གཞན་ལ་བདེ་སྐྱིད་ལྡན་ན།
རང་ལ་བདེ་སྐྱིད་ལྡན་པ་ལས་ལྷག་པའི་དགའ་བ་དང་། མཐའ་ཡས་པའི་སེམས་ཅན་
རྣམས་ལ་བུ་གཅིག་གིས་མ་བཞིན་བྱམས་པ་། སྙིང་རྗེ་ཆེན་པོ་སྟེ། དེ་ལྟར་ཚད་མེད་རྣམ་
བཞི་དག་གི་སྟོབས་དང་། ཐོག་མཐའ་བར་གསུམ་སྟེ་རྣམ་པ་ཀུན་ནས་དགེ་བའི་ལས།
སྦྱིན་སོགས་རྒྱལ་སྲས་ཀྱི་སྤྱོད་པ་ལ་བརྟེན་ནས་དམིགས་བཅས་བསོད་ནམས་ཀྱི་ཚོགས་
ཅི་བསགས་པ་ཐམས་ཅད་ཀྱི་སྟོབས་དེ་དག་དང་། ཤེས་བྱའི་ཆོས་ཐམས་ཅད་ལ་ཆགས་
པ་དང་ཐོགས་པ་མེད་པར་གྱུར་པའི་དམིགས་མེད་ཡེ་ཤེས་ཀྱི་སྟོབས་དང་ཞེས། ཡེ་ཤེས་
ཀྱི་སྟོབས་འདི་ལའང་སྤངས་བླང་བདེ་སྡུག་གི་སྣང་བ་ཐམས་ཅད་ཡེ་ཤེས་ཀྱི་སྟོབས་ཀྱིས་
ཆགས་ཐོགས་མེད་པར་མཁྱེན་ཀྱང་། དེ་ལ་ཞེན་པ་མེད་པའི་ངང་ནས་རྟག་ཁྱབ་ལྷུན་གྲུབ་
ཀྱི་མཛད་པ་རྒྱུན་མི་ཆད་པར་མཛད་པ་ལའང་ཡེ་ཤེས་ཀྱི་སྟོབས་ཞེས་བརྗོད་དོ། །
ལ329



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཆོས་ཐམས་ཅད་ཀྱི་གནས་ལུགས་ཇི་ལྟ་བ་བཞིན་དུ་རྟོགས་པའི་བདག་མེད་རྟོགས་
པའི་ཤེས་རབ་ཀྱི་སྟོབས་དང་། བྱང་ཆུབ་སེམས་དཔའི་ཐབས་མཁས་ཀྱི་མཛད་པས་སྐད་
ཅིག་མ་རེ་རེའི་ཚེ་ལ་བསྐལ་བ་མང་པོའི་ཚོགས་རྫོགས་པའི་སྟོབས་དང་། སྒྱུ་མ་ལྟ་བུའི་
ཏིང་ངེ་འཛིན་དང་། དཔའ་བར་འགྲོ་བའི་ཏིང་ངེ་འཛིན། རྡོ་རྗེ་ལྟ་བུའི་ཏིང་ངེ་འཛིན་སོགས་
ཏིང་ངེ་འཛིན་གྱི་སྒོ་མོ་བརྒྱ་ཕྲག་མང་པོ་ལ་བརྟེན་ནས་བྱང་ཆུབ་སེམས་དཔའི་ཡོན་ཏན་
ཐམས་ཅད་བསྒྲུབ་དགོས་པས་ན། དེ་ལྟ་བུའི་ཏིང་ངེ་འཛིན་གྱི་སྟོབས་ཏེ། སྟོབས་རྣམ་པ་
དགུ་དག་གིས་ཡོན་ཏན་ལ་བརྟེན་ནས་མཐར་ཐུག་གི་འབྲས་བུ་རྫོགས་པའི་བྱང་ཆུབ་ཆེན་
པོའི་གོ་འཕང་གི་སྟོབས་རྣམས་ཡང་དག་པར་བསྒྲུབ་པར་བྱེད་ནུས་པར་ཤོག་ཅིག་ཅེས་
སྨོན་པའོ། །གོང་དུ་བཤད་པ་བཞིན་སྟོབས་ཞེས་པ་ནི། མི་མཐུན་ཕྱོགས་ཀྱིས་བརྗེ་མི་ནུས་
པའམ། མི་མཐུན་པའི་ཕྱོགས་གང་གིས་ཀྱང་མི་ཚུགས་པའི་ཐབས་ཁྱད་པར་ཅན་དང་།
ཤེས་རབ་ཁྱད་པར་ཅན་ཏིང་ངེ་འཛིན་ཁྱད་པར་ཅན་ལ་བརྗོད་དོ། །
སྤྱི་དོན་བཅུ་གསུམ་པ། བསྒྲུབ་པའམ་གཉེན་པོའི་སྒོ་ནས་སྨོན་པ་ནི། ལས་ཀྱི་
སྟོབས་རྣམས་ཡོངས་སུ་དག་བྱེད་ཅིང་། །ཉོནམོངས་སྟོབས་རྣམས་ཀུན་ཏུ་འཇོམས་པར་
བྱེད། །བདུད་ཀྱི་སྟོབས་རྣམས་སྟོབས་མེད་རབ་བྱེད་ཅིང་། །བཟང་བོ་སྤྱོད་པའི་སྟོབས་ནི་
རྫོགས་པར་བགྱི། །དེའང་འཁོར་བར་འཕེན་བྱེད་ཀྱི་ལས་ཀྱི་སྟོབས་དེ་ལ། ལས་མི་དགེ་
བ་བཅུ་། མཚམས་མེད་པ་ལྔ། དེ་དང་ཉེ་བ་ལྔ། ལྕི་བ་བཞི། ལོག་པ་བརྒྱད་སོགས་དང་།
གཞན་ཡང་ཕྱི་སོ་སོར་ཐར་པའི་སྡོམ་པ་དང་འགལ་བ་དང༌། ནང་བྱང་ཆུབ་སེམས་དཔའི་
བསླབ་པ། གསང་བ་རིག་འཛིན་སྔགས་ཀྱི་དམ་ཚིག །གཞན་ཡང་འཇིག་རྟེན་གྱི་མནའ་
ཟོས་པ། དོ་བསྡོ་བ། ཁྲེལ་དང་ངོ་ཚ་ཉམས་པ་སོགས་ལས་མི་དགེ་བ་བསགས་པའི་ལས་
རྣམས་ཅི་བསགས་ཡོད་ཀྱང་། དེ་དག་གི་གཉེན་པོ་དཔེར་ན་ཞེ་སྡང་གི་གཉེན་པོ་བཟོད་པ་
༤330



པ་
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བསྒོམ། འདོད་ཆགས་ཀྱི་གཉེན་པོ་མི་སྡུག་པ། གཏི་མུག་གི་གཉེན་པོ་བསམ་གཏན་བསྒོམ་
པ་སོགས་གཉེན་པོ་རྒྱུད་ལ་བརྟེན་ཏེ་ཡོངས་སུ་དག་པར་བྱེད་ཅིང༌། ཉོན་མོངས་སྟོབས་
རྣམས་ཞེས་རྩ་བའི་ཉོན་མོངས་པ་ལྔ། ཉེ་བའི་ཉོན་མོངས་པ་ཉི་ཤུ། སེམས་བྱུང་ལྔ་བཅུ།
རྟོག་ཚོགས་བརྒྱད་ཁྲི་བཞི་སྟོང་སོགས་ཉོན་མོངས་པ་ཕྲ་རགས་ཀྱི་ཚོགས་རྣམས་ལ་སྤང་
གཉེན་གཡུལ་སྤྲད་དེ་ཀུན་ཏུ་འཇོམས་པར་བྱེད་པའམ་ཕམ་པར་བྱེད་པ་དང་། བདུད་ཀྱི་
སྟོབས་རྣམས་ཞེས་བདུད་དགའ་རབ་དབང་ཕྱུག་སོགས་བདུད་དང་བདུད་ཀྱི་སྡེ་ཚོགས་
དང་གཞན་ཡང་ཕུང་པོའི་བདུད། འཆི་བདག་གི་བདུད། ལྷའི་བུའི་འདུད་སོགས་ནི་གཉེན་
པོ་ལ་བརྟེན་ཏེ། དཔེར་ན་ཕུང་པོ་བདེན་མེད་དུ་རྟོགས་པ་ལ་བརྟེན་ནས་ཕུང་པོའི་བདུད་
བཅོམ་པ་དང༌། སེམས་ཉིད་སྐྱེ་འཇིག་དང་བྲལ་པར་རྟོགས་ནས་འཆི་བདག་གི་བདུད་
བཅོམ་པ་དང༌། ཡུལ་གྱི་མངོན་ཞེན་དག་པ་ལ་བརྟེན་ནས་དགའ་བྲོད་ལྷའི་བུའི་བདུད་
བཅོམ་པ་ལྟ་བུའི་བདུད་ཀྱི་སྟོབས་རྣམས་སྟོབས་མེད་པར་རབ་ཏུ་བྱེད་ཅིང་། བཟང་པོ་
སྤྱོད་པའི་སྟོབས་ནི། དཔེར་ན་བྱང་ཆུབ་གྱི་སྤྱོད་ཕྱོགས་རྒྱ་མཚོ་ལྟ་བུ་ལ་བསླབས་ཏེ། ཞིང་
ཁམས་རྒྱ་མཚོ་ལྟ་བུ་སྦྱངས་བ། གདུལ་བྱ་རྒྱ་མཚོ་ལྟ་བུ་སྨིན་པ། ཚོགས་གཉིས་རྒྱ་མཚོ་ལྟ་
བུ་རྫོགས་པ་སོགས་རྫོགས་སྨིན་སྦྱང་གསུམ་མཐར་ཕྱིན་ནས་བྱང་ཆུབ་སྤྱོད་པའི་སྟོབས་
རྣམས་རྫོགས་པར་བྱེད་དེ་སངས་རྒྱས་ཀྱི་གོ་འཕང་ཐོབ་པར་ཤོག་ཅིག་ཅེས་སྨོན་པའོ། །
སྤྱི་དོན་བཅུ་བཞི་པ་འཕྲིན་ལས་ཀྱི་སྒོ་ནས་སྨོན་པ་ནི། ཞིང་རྣམས་རྒྱ་མཚོ་རྣམ་པར་
དག་བྱེད་ཅིང་། །སེམས་ཅན་རྒྱ་མཚོ་དག་ནི་རྣམ་པར་སྒྲོལ། །ཆོས་རྣམས་རྒྱ་མཚོ་རབ་ཏུ་
མཐོང་བྱེད་ཅིང་། །ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །སྤྱོད་པ་རྒྱ་མཚོ་རྣམ་པར་དག་
བྱེད་ཅིང་། །སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད། །སངས་རྒྱས་རྒྱ་མཚོ་རབ་ཏུ་
མཆོད་བྱེད་ཅིང་། །བསྐལ་པ་རྒྱ་མཚོར་མི་སྐྱོ་སྤྱད་པར་བགྱི། །དེའང་སྣང་བ་སྣོད་ཀྱི་འཇིག་
མ331ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
རྟེན་ནམ་མཁས་གར་ཁྱབ་ཀྱི་ཞིང་ཁམས་རྣམས་རྒྱ་ཆེ་ཞིང་ཁྱོན་ཡངས་པ་གྲངས་མང་བ་རྒྱུ་
མཚོ་ཡི་རྡུལ་དང་མཉམ་པ་འདི་དག་ཀུན་ཀྱང་
། རིན་པོ་ཆེའི་ས་གཞི་ལྗོན་ཤིང་མེ་ཏོག་ཆུ་
མཚོ་སོགས་ནུབ་ཕྱོགས་བདེ་བ་ཅན་གྱི་ཞིང་ལྟར་རྣམ་པར་དག་ཅིང་མཛེས་ཤིང་ཡིད་འོང་ལྟ་
བས་ཆོག་མི་ཤེས་པ་ཞིག་བྱེད་ཅིང་ཞེས། དེ་འདྲའི་སྣོད་ཡོངས་སུ་དག་པར་ཤོག་ཅིག་ཅེས་སྨོན་
པའོ། །སྲིད་པ་བཅུད་ཀྱི་སེམས་ཅན་གྲངས་མང་བ་རྒྱ་མཚོ་ལྟ་བུ་འདི་དག་ནི། ལས་དང་ཉོན་
མོངས་པ་སོགས་ཀྱི་སྡུག་བསྔལ་སྣ་ཚོགས་པ་ལས་རྣམ་པར་གྲོལ་བར་བྱེད་ནུས་པར་ཤོག་
ཅིག ལུང་རྟོགས་ཀྱི་ཆོས་རྣམས་རྒྱ་མཚོ་ལྟ་བུའི་གསུང་རབ་མཐའ་དག་ལ་བལྟ་བའི་ཤེས་
རབ་ཀྱི་མིག་ཐོབ་ཏེ། བླང་དོར་གྱི་གནས་རབ་ཏུ་མཐོང་བར་བྱེད་ཅིང་ཞེས་མཐོང་བར་
ཤོག་ཅིག །ཇི་ལྟ་བ་མཁྱེན་པའི་ཡེ་ཤེས་ཀྱིས་ཆོས་རྣམས་ཀྱི་གནས་ལུགས་མངོན་སུམ་དུ་
རྟོགས་པ་དང་
། ཇི་སྙེད་པ་གཟིགས་པའི་ཡེ་ཤེས་ཀྱིས་ཤེས་བྱའི་ཆོས་རྣམས་གསལ་ལ་མ་
འདྲེས་པར་ཤེས་པ་སྟེ། དེ་འདྲའི་ཡེ་ཤེས་རྒྱ་མཚོ་ལྟ་བུ་རྒྱུད་ལ་སྐྱེས་པའི་སྟོབས་ཀྱིས་ཇི་ལྟ་
ཇི་སྙེད་ཀྱི་ཆོས་རྣམས་རབ་ཏུ་རྟོགས་པར་བྱེད་ནུས་པར་ཤོག་ཅིག །
མཐའ་ཡས་པའི་སེམས་ཅན་རྣམས་ཀྱི་རྒྱུད་ཀྱི་ལས་དང་ཉོན་མོངས་པའི་ཚོགས་
རྣམས་མ་ཟད་ཀྱི་བར་དུ། སེམས་ཅན་དེ་དག་གི་དོན་དུ་བདག་གིས་བྱང་ཆུབ་ཀྱི་སྤྱོད་པ་
རྒྱ་མཚོ་ལྟ་བུ་ལ་བསླབས་ཏེ། བྱང་ཆུབ་སྤྱོད་པའི་མི་མཐུན་ཕྱོགས་རང་འདོད་ཡིད་བྱེད་ཀྱི་
བློ་ངན་དྲི་མ་ཐམས་ཅད་རྣམ་པར་དག་པར་བྱེད་ཅིང་ཞེས། སྤྱོད་པ་རྒྱ་མཚོ་རྣམ་པར་དག་
པར་ཤོག་ཅིག །ཁམས་གསུམ་འཁོར་བ་དོང་ནས་སྤྲུགས་པའི་ཆེད་དུ་སྨོན་ལམ་རྒྱ་མཚོ་
ཞེས། སྨོན་ལམ་ཆེན་པོ་འབུམ་ཕྲག་བཅུ་གཉིས་ལྟ་བུ་དང༌། སྔོན་དགེ་སློང་ཆོས་ཀྱི་འབྱུང་
གནས་ཀྱི་སྨོན་ལམ་ཆེན་པོ་ལྔ་བརྒྱ་བཏབ་ནས་མཐར་སྨོན་དོན་འགྲུབ་པ་ལྟ་བུའི་བདག་གི་
སྨོན་འབྲས་ཐམས་ཅད་ཀྱང་ཡོངས་སུ་རྫོགས་པར་བྱེད་ཅིང་ངམ། སྨོན་འབྲས་འགྲུབ་པར་
332ལ



།
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
ཤོག་ཅིག །སངས་རྒྱས་གྲངས་མེད་པ་རྒྱུ་མཚོ་ལྟ་བུ་ལ་བདག་གིས་མཆོད་པའི་སྤྲིན་ཀུན་
ཏུ་བཟང་པོའི་མཆོད་སྤྲིན་ལྟ་བུའི་སྒོ་ནས་རབ་ཏུ་མཆོད་པར་བྱེད་ཅིང་ཞེས། མཆོད་པར་
ཤོག་ཅིག །དེ་ལྟར་གོང་གི་ཞིང་དག་པ་སོགས་དགེ་བའི་ལས་བདུན་པོ་དེ་དག་བསྐལ་བ་
རྒྱ་མཚོར་སྤྱོད་དགོས་ཀྱང་སྙིང་སྟོབས་ཆེན་པོའི་སྒོ་ནས་སེམས་དཔའ་མ་གཏོགས་རྒྱུད་
ཞུམ་པ་མེད་པར་སེམས་མི་སྐྱོ་བར་དགའ་སྤྲོ་བའི་ངང་ནས་སྤྱད་པར་བགྱིའོ། །
སྤྱི་དོན་བཅོ་ལྔ་པ་རྗེས་སུ་སློབ་པའི་སྒོ་ནས་སྨོན་པ་ལ་གཉིས། དང་པོ་སངས་རྒྱས་
རྣམས་ཀྱི་རྗེས་སུ་སློབ་པར་སྨོན་པ་ནི། གང་ཡང་དུས་གསུམ་གཤེགས་པའི་རྒྱལ་བ་ཡི། །
བྱང་ཆུབ་སྤྱོད་པའི་སྨོན་ལམ་བྱེ་བྲག་རྣམས། །བཟང་བོ་སྤྱོད་པས་བྱང་ཆུབ་སངས་རྒྱས་
ནས། །དེ་ཀུན་བདག་གིས་མ་ལུས་རྫོགས་པར་བགྱི། །དེའང་གང་ཡང་ངམ་གང་དག་དུས་
གསུམ་གཤེགས་པའི་རྒྱལ་བ་གྲངས་མེད་པ་བློའི་དཔག་ཏུ་མེད་པ་ཇི་སྙེད་ཅིག་བྱོན་པ་དེ་
ཡི། ཐོག་མར་སངས་མ་རྒྱས་གོང་སློབ་པ་ལམ་གྱི་གནས་སྐབས་ན། བསམ་པ་བྱུང་ཆུ་
མཆོག་ཏུ་སེམས་བསྐྱེད། སྤྱོད་པ་སྦྱིན་སོགས་རྒྱལ་སྲས་ཀྱི་སྤྱོད་པའི་གནས་དཔག་ཏུ་མེད་
པ་ཞིག་ལ་བསླབ་སྐབས་སངས་རྒྱས་རེ་རེས་སྨོན་ལམ་ཆེན་པོ་ལྔ་བརྒྱ་སོགས་སྨོན་ལམ་
གྱི་བྱེ་བྲག་བསམ་གྱིས་མི་ཁྱབ་པ་བཏབ་པ་རྣམས། ད་ལྟ་བདག་གིས་ཀྱང་བསམ་པ་
བཟང་པོ་བྱང་ཆུབ་མཆོག་ཏུ་སེམས་བསྐྱེད། སྤྱོད་པ་བཟང་པོ་རྒྱལ་སྲས་ཀྱི་སྤྱོད་པ་ལ་
བསྐལ་བ་མང་པོའི་བར་དུ་སྤྱད་པའི་མཐུ་ལ་བརྟེན་ནས། མ་འོངས་པ་ན་བདག་བླ་མེད་
བྱང་ཆུབ་མཆོག་ཏུ་སངས་རྒྱས་ནས། དེའི་སྐབས་ན་དུས་གསུམ་གྱི་སངས་རྒྱས་རྣམས་
ཀྱིས་སྔོན་སྨོན་ལམ་ཅི་དང་ཅི་བཏབ་པ་དེ་དག་ཀུན་བདག་གིས་མ་ལུས་རྫོགས་པར
བགྱི འོ། །ཞེས་བདག་འབའ་ཞིག་གམ་བདག་གཅིག་པུའི་རང་སྟོབས་ཀྱིས་སངས་རྒྱས་
རྣམས་ཀྱི་སྨོན་ལམ་བཏབ་ཚད་ཀྱི་སྨོན་འབྲས་མ་ལུས་འགྲུབ་པར་ཤོག་ཅིག་ཅེས་པའོ། །
333



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཉིས་པ་བྱང་ཆུབ་སེམས་དཔའ་མཆོག་གཉིས་ཀྱི་རྗེས་སུ་སློབ་པ་ལ་དང་པོ་ཀུན་ཏུ་
བཟང་པོའི་རྗེས་སུ་སློབ་པར་སྨོན་པ་ནི། རྒྱལ་བ་ཀུན་གྱི་སྲས་ཀྱི་ཐུ་བོ་པ། །གང་གི་མིང་ནི་
ཀུན་ཏུ་བཟང་ཞེས་བྱ། །མཁས་པ་དེ་དང་མཚུངས་པར་སྤྱད་པའི་ཕྱིར། །དགེ་བ་འདི་དག་
ཐམས་ཅད་རབ་ཏུ་བསྔོ། །ལུས་དང་ངག་དང་ཡིད་ཀྱང་རྣམ་དག་ཅིང་། །སྤྱོད་པ་རྣམ་དག་ཞིང་
རྣམས་ཡོང་དག་པ། །བསྔོ་བ་བཟང་བོ་མཁས་པ་ཅི་འདྲ་བ། །དེ་འདྲར་བདག་ཀྱང་དེ་དང་
མཚུངས་པར་ཤོག །དེའང་དུས་གསུམ་གྱི་རྒྱལ་བ་ཀུན་གྱི་སྲས་རྣམས་ཀྱི་ནང་ནས་མཆོག་
ཏུ་གྱུར་བ་ལ་སྲས་ཀྱི་ཐུ་བོ་པ་ཞེས། ན་ཚོད་དང་། བསླབ་པ། ཡོན་ཏན། ཡེ་ཤེས་བཞིའི་
སྒོ་ནས་རྒན་པ་ཞེས་དཔལ་སྤྲུལ་རིན་པོ་ཆེས་ཞལ་རྒྱུན་ཡིན་གསུངས། གང་གི་མིང་ནི་
བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་ཉིད་ཡིན་ལ། དེ་ནི་ཆོས་ཁམས་རྒྱ་
མཚོ་ལྟ་བུ་ཐུགས་སུ་ཆུད་པའི་མཁས་པ་མཆོག་ཏུ་གྱུར་བ་ཡིན་པས་ན་དེ་དང་མཚུངས་
པར་སྤྱད་པའི་ཕྱིར་ཞེས། དེ་དང་མཚུངས་པར་ཇི་ལྟར་བྱེད་དགོས་ཟེར་ན། བྱང་ཆུབ་
སེམས་དཔའ་ཀུན་ཏུ་བཟང་པོའི་བྱང་ཆུབ་མཆོག་ཏུ་སེམས་ཇི་ལྟར་བསྐྱེད། རྒྱལ་སྲས་ཀྱི་
སྤྱོད་པ་ལ་བསླབ་ནས་ཚོགས་གཉིས་རྒྱ་མཚོ་ལྟ་བུ་ཇི་ལྟར་བསགས། རྫོགས་སྨིན་སྦྱངས་
གསུམ་ཇི་ལྟར་མཐར་ཕྱིན་པ། དེ་དང་མཚུངས་པར་བདག་གིས་སྤྱོད་པའི་ཕྱིར་དུ་དགེ་བ་
འདི་དག་ཐམས་ཅད་རབ་ཏུ་བསྔོ་བར་བྱའོ་ཞེས་སྨོན་པའོ། །གཞན་ཡང་བྱང་ཆུབ་སེམས་
དཔའ་ཀུན་ཏུ་བཟང་པོའི་སྤྱོད་པ་ལ་ཇི་ལྟར་བསླབ་པ་ཡིན་ཞེ་ན། ལུས་རྣམ་པར་དག་པ་
གདུལ་བྱ་རྣམས་གང་ལ་གང་འདུལ་གྱི་གཟུགས་སྟོན་ཚུལ་ནི། འཇིགས་མེད་གླིང་པས།
སྨད་དང་བསྟོད་དང་ནད་པ་ཆོས་སྨྲ་དང་། །བྱ་དང་རི་དྭགས་གྲོང་ཁྱེར་སློང་མོ་བ། །གང་ལ་
གང་འདུལ་དེ་ལ་དེ་སྟོན་པར། །སྣ་ཚོགས་གཟུགས་ཀྱིས་འགྲོ་བ་འདུལ་བར་ཤོག །ཅེས་
དང༌། ཞི་བ་ལྷས། གླིང་འདོད་ཉིད་ལ་གླིང་དང་ནི། །མར་མེ་འདོད་ལ་མར་མེ་དང་། །
-334



བྱ
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
གནས་མལ་འདོད་ལ་གནས་མལ་དང་། །བདག་ནི་ལུས་ཅན་བྲན་འདོད་པ། །ཀུན་གྱི་བྲན་
དུ་འགྱུར་བར་ཤོག །ཅེས་པ་ལྟར་དང་ངག་རྣམ་པར་དག་པ་འགྲོ་བ་ཀུན་ལ་སྒྲ་སྐད་སྣ་
ཚོགས་ཀྱིས་ཆོས་སྟོན་ཚུལ། ཇི་སྐད་དུ། ལྷ་ཡི་སྐད་དང་ཀླུ་དང་སོགས་ལྟར་དང་། ཡིད་
ཀྱང་རྣམ་པར་དག་པ་ཏིང་ངེ་འཛིན་གྱི་སྒོ་མི་འདྲ་བ་བརྒྱ་ཕྲག་སྟོང་ཕྲག་མང་པོ་ལ་འཇུག་
ཅིང་། སྤྱོད་པ་རྣམ་པར་དག་པར་ཕར་ཕྱིན་དྲུག་སོགས་རྒྱལ་སྲས་སྤྱོད་པའི་མི་མཐུན་པའི་
ཕྱོགས་ཉེས་ལྟུང་ཕྲ་མོས་ཀྱང་བརྫི་མི་ནུས་པ་དང་། ཞིང་རྣམས་ཡོངས་སུ་དག་པ་བདེ་བ་
ཅན་གྱི་ཞིང་ལྟ་བུའི་སྣོད་བཅུད་ཐམས་ཅད་དག་པ་འབའ་ཞིག་གི་རང་བཞིན་ཡིན་པ་དང་།
དེ་ལྟ་བུའི་དག་པ་སྔ་མ་ལྔ་ལ་བརྟེན་ནས་སངས་རྒྱས་ཀྱི་ཞིང་གི་སྣོད་བཅུད་ཀྱི་འབྱོར་བ་
ཕུན་སུམ་ཚོགས་པ་སྐད་ཅིག་རེ་རེ་ལའང་རྣམ་པར་དག་པར་བྱེད་པ་སྟེ། དེ་ལྟར་དག་པ་ལྔ་
པོ་དེ་ཐོབ་པའི་ཆེད་དུ་བསྔོ་བ་བྱས་ན་དེ་ལ་བསྔོ་བ་བཟང་པོའམ་བསྔོ་བ་ཐམས་ཅད་ཀྱི་
ནང་ནས་རབ་དང་ཕུལ་དང་མཆོག་ཏུ་གྱུར་བ་ཡིན་པའི་ཕྱིར་ན། དེ་འདྲའི་བསྔོ་བ་བཟང་པོ་
དེ་བྱེད་མཁན་གང་ཡིན་ཞེ་ན། མཁས་པ་ཀུན་ཏུ་བཟང་པོ་ཞེས་བྱ་བ་དེ་ཉིད་ཡིན། དེས་ན་
ཀུན་ཏུ་བཟང་པོའི་བསྔོ་བ་དེ་ཇི་འདྲ་བ་ཞིག་ཡིན་ན་དེ་ལྟར་བདག་ཀྱང་བྱང་ཆུབ་སེམས་
དཔའ་ཆེན་པོ་དེ་དང་མཚུངས་པར་ཤོག་ཅིག །
གཉིས་པ་འཇམ་དཔལ་དབྱངས་ཀྱི་རྗེས་སུ་སློབ་པ་ནི། ཀུན་ནསདགེ་བ་བཟང་པོ་
སྤྱད་པའི་ཕྱིར། །འཇམ་དཔལ་གྱི་ནི་སྨོན་ལམ་སྤྱད་པར་བགྱི། །མ་འོངས་བསྐལ་བ་ཀུན་ཏུ་
མི་སྐྱོ་བར། །དེ་ཡི་བྱ་བ་མ་ལུས་རྫོགས་བར་བགྱི། །དེའང་དུས་དང་སྒོ་ཀུན་ནས་ཐོག་
མཐའ་བར་གསུམ་དུ་དགེ་བ་བཟང་པོ་ཐབས་ཤེས་ཟུང་འབྲེལ་གྱི་ལམ་ཁྱད་པར་དུ་
འཕགས་པ་དེ་ལ་སྤྱད་པར་བྱེད་པའི་ཕྱིར། བྱང་ཆུབ་སེམས་དཔའ་ཆེན་པོ་འཕགས་པ་
འཇམ་དཔལ་གྱིས་ནི་སྙིང་སྟོབས་ཆེན་པོའི་སྒོ་ནས་སྨོན་ལམ་ཇི་ལྟར་བཏབ་པ་བཞིན་དུ།
335



འོ ངས་བསྐ ལ་
ཐར་ལམ་གསལ་སྒྲོན་ལས། རྒྱས་པ་མདོ་བཅུའི་རྩ་འགྲེལ་ཕྱོགས་བསྒྲིགས།
བདག་གིས་ཀྱང་སྒོ་ཀུན་ནས་སྨོ ན་ལ མ་དེ་ལྟ་བུ་ཞིག་འགྲུབ་པའི་ཆེད་དུ་ལུས་ངག་ཡིད་
གསུམ་གྱི་སྟོབས་ཤུགས་གཅིག་ཏུ་དྲིལ་ཏེ་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་ལ་སྙིང་རུས་ཞེ་
བཅད་དྲག་པོའི་སྒོ་ནས་སྤྱད་པར་བགྱིའོ། །
དེ་ཡན་གྱི་འཇམ་དཔལ་དབྱངས་ཀྱི་རྗེས་སུ་སློབ་པ་སོང་ནས། ད་ནི་ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱི་དང་པོ་བྱང་ཆུབ་མཆོག་ཏུ་སེམས་
བསྐྱེད། བར་དུ་རྒྱལ་སྲས་ཀྱི་སྤྱོད་པ་ལ་བསླབ་པའི་ཚེ་སྙིང་སྟོབས་བསྐྱེད་ཚུལ་ནི། མ
ལ་བ་གྲངས་མེད་པ་ཀུན་
ན་ཏུ་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུའི་ཡུན་རིང་བ།
རྒྱ་ཆེ་བ། གཏིང་ཟབ་པ། སྤྱད་དཀའ་བ་མགོ་དང་ཡན་ལག་གི་སྦྱིན་པ་གྲངས་མེད་སྦྱིན་
དགོས་ཀྱང་སེམས་དཔའ་བ་མ་གཏོགས་རྒྱུད་མི་ཞུམ་པ་དང་ཐུགས་མི ་སྐྱོ་བར་དཔེར་ན་
ངང་བ་པདྨའི་བརྒྱན་པ་འི་མཚོ་དང་བྱིས་པ་སྐྱེད་མོའི་ཚལ་དང༌། གླང་ཆེན་ཚད་པས་གདུང་
ཚ་ལ་ཞུགས་པ་ལྟར་དགའ་སྤྲོའི་ངང་ནས་འཇུག་པ་ནི་བྱང་ཆུབ་སེམས་དཔའ་སྙིང་
སྟོབས་ཆེན་པོ་དག་གི་བྱང་ཆུབ་ཀྱི་སྤྱོད་པ་ལ་ཞུགས་ཚུལ་ཡིན། དེས་ན་བདག་གིས་ཀྱང་
བྱང་ཆུབ་ཀྱི་སྤྱོད་པ་ལ་བསླབ་པའི་ཚེ་ན། གོང་གི་སངས་རྒྱས་རྣམས་དང་སྲས་ཀྱི་ཐུ་བོ་
གཉིས་དང་བྱང་ཆུབ་སེམས་དཔའ་དེ་རྣམས་ཀྱི་བྱང་ཆུབ་སྤྱོད་པ་ཡི་བྱ་བ་ལ་བསླབ་པ་ཇི་
ལྟ་བ་བཞིན་དུ། མཐའ་ཡས་པའི་སེམས་ཅན་ཐམས་ཅད་ཀྱི་ཆེད་དུ་བསྐལ་བ་རྒྱ་མཚོའི་
བར་དུ་མགོ་དང་ཡན་ལག་གི་སྦྱིན་པ་བྱེད་དགོས་ཀྱང་སྙིང་སྟོབས་མི་ཞུམ་པར། བྱང་ཆུབ་
ཀྱི་སྤྱོད་པ་མ་ལུས་པ་ཐམས་ཅད་ཡོངས་སུ་རྫོ་ གས་པ ར་བགྱིའོ། །ཞེས་སྨོན་པའོ། །འདི་
ཡན་གྱི་བཟང་པོ་སྤྱོད་པའི་དཀྱུས་ཀྱི་སྨོན་ལམ་སོང་བ་ཡིན།
སྤྱི་དོན་བཅུ་དྲུག་པ་ཀུན་གྱི་མཇུག་བསྡུད་པའི་སྒོ་ནས་བསྔོ་བ་ནི། སྤྱོད་པ་དག་ནི་
ཆད་ཡོད་མ་གྱུར་ཅིག །ཡོན་ཏན་རྣམས་ཀྱང་ཚད་གཟུང་མེད་པར་ཤོག །སྤྱོད་པ་ཚད་མེད་པ་
ཚེ་ཆུ་མཚོ་ལ་ཞུ་
-



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ལ་གནས་ནས་ཀྱང་། །དེ་དག་འཕྲུལ་བ་ཐམས་ཅད་འཚལ་བར་བགྱི། །དེ་ལྟར་བྱང་ཆུབ་
སེམས་དཔའི་སྤྱོད་པ་རྣམ་པར་དག་པ་ནི་རྒྱ་ཆེ་བ་གཏིང་ཟབ་པ་རྒྱ་མཚོ་ལྟ་བུ་ཞིག་ཡིན་
པས་ན།འདི་ཡི་ཚད་བཟུང་དུ་མེད་པ་ཞིག་ཡིན། དེས་ན་ཚད་ཡོད་པར་མ་གྱུར་ཅིག །ཅེས་
སྨོན་པའོ། །དེ་བཞིན་དུ་བྱང་ཆུབ་སེམས་དཔའི་སྤྱོད་པ་ལས་བྱུང་བའི་གཟུངས་དང་སྤོབས་
པ་དང་བྱང་ཆུབ་སེམས་དཔའི་སྐུ་གསུང་ཐུགས་གསང་བ་བསམ་གྱིས་མི་ཁྱབ་པའི་ཡོན་
ཏན་རྣམས་ཀྱང་ཚད་བཟུང་དུ་མེད་པ། དཔེར་ན་ས་དང་པོའི་ཡོན་ཏན་བརྒྱ་ཕྲག་བཅུ་
གཉིས། ས་གཉིས་པའི་ཡོན་ཏན་སྟོང་ཕྲག་བཅུ་གཉིས་སོགས་ཚད་བཟུང་དུ་མེད་པས་ན།
ཚད་བཟུང་མེད་པར་ཤོག་ཅིག །དེ་ལྟར་བྱང་ཆུབ་སེམས་དཔའ་རྣམས་ནི་སྤྱོད་པ་ཚད་
མེད་པ་དང་། ཡོན་ཏན་ཚད་མེད་པ་ཐོབ་པའི་ས་མཐོན་པོ་ལ་གནས་པར་བྱས་ནས་ཀྱང་
།
འགྲོ་བ་སེམས་ཅན་ཐམས་ཅད་ཀྱི་དོན་དུ་སངས་རྒྱས་དང་བྱང་སེམས་དེ་དག་གི་སྐུ་གསུང་
ཐུགས་ཀྱི་རྣམ་པར་འཕྲུལ་བ་ལས་བྱུང་བའི་རྫུ་འཕྲུལ་དང་ཡོན་ཏན་བསམ་གྱིས་མི་ཁྱབ་
པ་ཇི་སྙེད་ཅིག་ཡོད་པ་ཐམས་ཅད་འཚལ་བར་བགྱི་ཞེས་པ་ནི་བདག་ཅག་རྣམས་ལ་ཐོབ་
པར་ཤོག་ཅིག །ཅེས་པའོ། །འཚལ་ཞེས་པ་སྐབས་ཐོབ་ཀྱི་ཐོབ་ཅེས་པ་དང་། ཤེས་ཞེས་
པ་དང་། ཡོད་ཅེས་པ་སོགས་མང་པོ་ལ་འཇུག་ཀྱང་འདིར་ཐོབ་ཅེས་པར་གོ་དགོས། དེ་
ཡན་གྱིས་སྤྱི་དོན་བཅུ་དྲུག་ལེགས་པར་གྲུབ་ཟིན་པས་ན་སྨོན་ལམ་གྱི་རབ་དབྱེ་དངོས་
བཤད་ཟིན་ཏོ། །
གཉིས་པ་སྨོན་ལམ་གྱི་མཐའ་བསྟན་པ་ནི། ནམ་མཁའི་མཐར་ཐུག་གྱུར་པ་ཇི་ཙམ་
པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཇི་ཙམ་ལས་དང་ཉོན་མོངས་མཐར་
གྱུར་པ། །བདག་གི་སྨོན་ལམ་མཐའ་ཡང་དེ་ཙམ་མོ། །དེའང་ནམ་མཁའི་མཐར་ཐུག་པར་
གྱུར་བ་མི་སྲིད་དེ། མཁའ་དབྱིངས་ཀྱི་ཁྱོན་ཅི་ཙམ་ཡོད་པར་སུས་ཀྱང་དཔག་མི་ནུས་པ་
~337



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
དེ་བཞིན་དུ། ནམ་མཁའི་གར་ཁྱབ་ལ་སེམས་ཅན་གྱིས་ཁྱབ་པས་ན། འགྲོ་བ་རིགས་དྲུག་
གི་སེམས་ཅན་མ་ལུས་པའི་མཐའ་ཡང་
ཡང་དེ་བཞིན་ཏེ་ཟད་པ་མེད་པའི་བདག་ཉིད་ཅན་དུ་
གནས་ལ། སེམས་ཅན་ཅི་ཙམ་ཡོད་པ་དེ་བཞིན་དུ། སེམས་ཅན་རྣམས་ཀྱི་རྒྱུད་ཀྱི་ལས་
དང་ཉོན་མོངས་པའི་མཐར་ཡང་ཟད་པ་མེད་པར་གྱུར་བ་ཉིད་ཡིན་ལ། ལས་དང་ཉོན་
མོངས་པ་མ་ཟད་ཀྱི་བར་དུ་དེས་གཉེན་པོ་བདག་གི་སྨོན་ལམ་གྱིས་མཐའ་ཡ ང་ཟད་པ་
མེད་པར་དེ་ཙམ་མོ། །མདོར་ན་ནམ་མཁས་གར་ཁྱབ་སེམས་ཅན་གྱིས་ཁྱབ། སེམས་ཅན་
གྱིས་གར་ཁྱབ། ལས་དང་ཉོན་མོངས་པས་ཁྱབ་ལས་དང་ཉོན་མོངས་པས་གར་ཁྱབ་སྡུག་
བསྔལ་གྱིས་ཁྱབ། སྡུག་བསྔལ་གྱིས་གར་ཁྱབ་ཐམས་ཅད་ལ་དེའི་མི་མཐུན་པའི་ཕྱོགས་
སྡུག་བསྔལ་སེལ་བྱེད་ཀྱི་བདག་གི་བྱང་ཆུབ་སྤྱོད་པའི་སྨོན་ལམ་གྱིས་ཁྱབ་པར་ཤོག་ཅིག །
ནམ་མཁའ་མ་ཟད་ཀྱི་བར། སེམས་ཅན་མ་ཟད་ཀྱི་བར། ལས་དང་ཉོན་མོངས་པ་མ་ཟད་
ཀྱི་བར། སྡུག་བསྔལ་མ་ཟད་ཀྱི་བར་དུ་བདག་གིས་སྨོན་ལམ་གྱི་མཐའ་ཡང་མི་ཟད་པར་
མཁའ་ཁྱབ་འགྲོ་བའི་སྡུག་བསྔལ་སེལ་བྱེད་ཀྱི་དངོས་གཉེན་ཉིད་དུ་འགྱུར་བར་ཤོག་ཅིག །
ཅེས་སྨོན་པའོ། །དེས་ན་རྒྱལ་སྲས་ཞི་བ་ལྷས། ཇི་སྲིད་ནམ་མཁའ་གནས་པ་དང་། །འགྲོ་
བ་ཇི་སྲིད་གནས་པ་ལྟར། །དེ་སྲིད་བདག་ནི་གནས་གྱུར་ཏེ། །འགྲོ་བའི་སྡུག་བསྔལ་སེལ་
བར་ཤོག ཅེས་པ་ལྟར་རོ། །
གསུམ་པ་རྗེས་ཕན་ཡོན་བསྟན་པས་མཇུག་བསྡུ་བ་ལ་གཉིས་ཏེ། མདོར་བསྟན་པ་
དང༌། སྨོན་ལམ་གྱི་ཕན་ཡོན་དང་། ཕན་ཡོན་ཅན་གྱི་སྨོན་ལམ་བསྔོ་བ་གཉིས་ལས། དང་པོ་
ལ་མདོར་བསྟན་པ་དང་། རྒྱས་པར་བཤད་པ། དོན་བསྡུ་བ་དང་གསུམ་ལས། དང་པོ་ནི།
གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །རིན་ཆེན་བརྒྱན་ཏེ་རྒྱལ་བ་རྣམས་ལ་
ཕུལ། །ལྷ་དང་མི་ཡི་བདེ་བའི་མཆོག་རྣམས་ཀྱང་། །ཞིང་གི་རྡུལ་སྙེད་བསྐལ་པར་ཕུལ་བ་
ལ338



E
མཆོ
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བས། །གང་གིས་བསྔོ་བའི་རྒྱལ་པོ་འདི་ཐོས་ནས། །བྱང་ཆུབ་མཆོག་གི་རྗེས་སུ་རབ་མོས་
ཤིང་། །ལན་ཅིག་ཙམ་ཡང་དད་པ་བསྐྱེད་པ་ན། །བསོད་ནམས་དམ་པའི་མཆོག་ཏུ་འདི་
འགྱུར་རོ། །དེའང་གང་ཡང་ཕྱོགས་བཅུའི་ཞིང་རབ་འབྱམས་མུ་མཐའ་མེད་པ་རྣམས་རྒྱ་
ཆེ་བ་བློས་གཞལ་དཀའ་བའི་མཐའ་ཡས་པ་འདི་དག་ཡོངས་སུ་འགེངས་པར་བྱེད་པའི་
རིན་ཆེན་སྣ་ཚོགས་ཀྱིས་ཕྱུར་བུར་བཀང་ཞིང་བརྒྱན་ཏེ་ཕྱོགས་བཅུའི་དུས་གསུམ་གྱི་རྒྱལ་
བ་རྣམས་ལ་ཕུལ་བའི་དགེ་རྩ་དང༌། དེར་མ་ཟད་སྟེང་ལྷ་ཡི་ཡུལ་གྱི་ལོངས་སྤྱོད་ཇི་སྙེད་
ཅིག་ཡོད་པ་དང་། བར་མི་ཡི་ཡུལ་གྱི་མི་རྣམས་བདེ་བ་བསྐྱེད་པར་བྱེད་པའི་ཆ་རྐྱེན་
ཆོག་ཏུ་གྱུར་བ་གཟུགས་མཛེས་པ། སྒྲ་སྙན་པ། དྲི་ཞིམ་པ། རོ་མངར་བ། རེག་བྱ་འཇམ་
པ་སོགས་ལྷ་མིའི་ཡུལ་གྱི་ཚོགས་དྲུག་གི་སྤྱོད་ཡུལ་དུ་གྱུར་བའི་དངོས་པོ་ཇི་སྙེད་ཅིག་ཡོད་
པ་རྣམས་ཀྱང་དུས་ཡུན་རིང་པོ་ཕྱོགས་བཅུའི་འཇིག་རྟེན་ཁམས་ཀྱི་ཞིང་གི་རྡུལ་སྙེད་ཀྱི་
བསྐལ་བའི་བར་དུ་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཕུལ་ན་དེའི་བསོད་
ནམས་ཀྱི་ཚད་ནི་གང་ཟག་སུས་ཀྱང་གཞལ་ག་ལ་ནུས། དེ་བས་ཀྱང་གང་ཟག་གང་ཞིག་
གི་འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའམ་བསྔོ་བའི་རྒྱལ་པོ་འདི་ཉིད་རྣ་
ལམ་དུ་ཐོ ས་ཤིང་དོན་ལེགས་པར་གོ་ནས། འདིའི་སྨོན་འབྲས་རང་གཞན་སེམས་ཅན་
ཐམས་ཅད་བླ་ན་མེད་པ་བྱུང་ཆུབ་ཆེན་པོ་མཆོག་གི་གོ་འཕང་ཉིད་ཡིན་པས་ན་དེ་ལ་སྦྱོར་
བར་བྱེད་པའི་ཐབས་ཀྱི་བྱང་ཆུབ་ཀྱི་སྤྱོད་ཕྱོགས་རྒྱ་མཚོ་ལྟ་བུའི་ཚུལ་ལ། རང་གི་རྗེས་སུ་
ཡི་རང་བའི་ངང་ནས་རབ་ཏུ་མོས་ཤིང་དགའ་བའི་སྒོ་ནས་འདི་ལ་དུས་ལན་གཅིག་ཙམ་
ཡང་དད་པ་རབ་ཏུ་བསྐྱེད་ཅིང་སྙིང་ཐག་པའི་སྨོན་ལམ་ཟབ་མོ་ཞིག་བཏབ་པ་ན། གོང་གི་
བསོད་ནམས་ལས་ཀྱང་ཆེས་ཆེར་ཁྱད་པར་དུ་འཕགས་པའམ། བསོད་ནམས་དམ་པའི་
མཆོག་ཏུ་གྱུར་བ་འདི་ཉིད་ཡིན་ཏེ། ཅིས་ཕྱིར་ན་ཇི་སྲིད་ཁམས་གསུམ་འཁོར་བ་འདི་ཉིད་སྣོད་
༤339ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བརྡབས་པ་བཞིན་དོང་ནས་སྤྲུགས་ཏེ་ཁམས་གསུམ་ཀྱི་སེམས་ཅན་ཐམས་ཅད་མ་ཟད་བར་དུ་
སྨོན་ལམ་འདི་ཉིད་ཀྱི་འབྲས་བུ་ཡང་ཟད་པ་མེད་པར་འགྱུར་རོ། །
གཉིས་པ་རྒྱས་པར་བཤད་པ་ལ། གང་གིས་བཟང་སྤྱོད་སྨོན་ལམ་འདི་བཏབ་པས།
།དེས་ནི་ངན་སོང་ཐམས་ཅད་སྤོང་པར་འགྱུར། །དེའང་ཕན་ཡོན་རྣམ་པ་བཅུ་གསུམ་བྱས་
ནས་གསུངས་ཡོད། དེའང་དད་མོས་ཡིད་ཆེས་དང་ལྡན་པའི་སྐྱེས་བུ་ཡི། གང་གི་དོན་ཡིད་
ལ་བྱེད་པའི་སྒོ་ནས་འདིའི་བསྟན་དོན་རྣམས་ལ་སྙིང་ཐག་པ་ནས་བསམ་སྤྱོད་གཉིས་ཀ་
གཅིག་མཐུན་གྱིས་བཟང་སྤྱོད་སྨོན་ལམ་འདི་ལེགས་པར་བཏབ་ན་ཕན་ཡོན་རྣམ་པ་བཅུ་
གསུམ་ཐོབ་པས་དེའི་ཚུལ་ནི་འདི་ལྟ་སྟེ། ཕན་ཡོན་དང་པོ་ནི། སྨོན་ལམ་འདི་ཁ་ཏོན་དུ་
བྱས་ཏེ་དོན་ཡིད་ལ་བྱེད་པའི་གང་ཟག་དེས་ནི་ངན་སོང་དུ་འགྲོ་བའི་ལས་ཅི་ཞིག་བསགས་
ཡོད་ཀྱང་ལས་ངན་དེ་ཐམས་ཅད་སྤྱངས་བར་འགྱུར་ཏེ། དེང་ཕྱིན་ཆད་མི་ནས་མི་དང་ལྷ་
ནས་ལྷར་སྐྱེས་པ་ལྟ་བུའི་བདེ་འགྲོའི་རྟེན་བཟང་རིམ་གྱིས་བརྒྱུད་པའི་མཐར་སངས་རྒྱས་
ཀྱི་གོ་འཕང་ཐོབ་ངེས་པ་ཡིན་ནོ། །
གཉིས་པ་ནི། དེས་ནི་གྲོགས་པོ་ངན་པ་སྤངས་པ་ཡིན། །དེའང་བཟང་པོ་སྤྱོད་པའི་
སྨོན་ལམ་འདི་ལ་སྙིང་ཐག་པ་ནས་བརྩོན་པའི་གང་ཟག་དེས་ནི་དེང་ཕྱིན་ཆད་བྱང་ཆུབ་
ཆེན་པོའི་གོ་འཕང་མ་ཐོབ་བར་དུ་སྡིག་པའི་གྲོགས་པོ་ངན་པ་དང་ནི་མི་འཕྲད། གལ་ཏེ་
འཕྲད་ཀྱང་དེའི་དབང་དུ་མི་འགྲོ་བར་སྡིག་གྲོགས་དེ་མྱུར་བ་ཉིད་དུ་སྤྱངས་པར་འགྱུར་བ་
ཡིན།
གསུམ་པ་ནི། སྣང་བ་མཐའ་ཡས་དེ་ཡང་དེས་མྱུར་མཐོང་། །དེའང་སྨོན་ལམ་འདི་
ལ་སྙིང་ནས་འབད་པ་བྱེད་པའི་གང་ཟག་དེ་ནི་ངན་སོང་དང་སྡིག་གྲོགས་སྤངས་བར་མ་
ཟད། ཚེ་འདིར་ཡང་སངས་རྒྱས་སྣང་ ང་བ་མཐའ་ཡས་ཀྱི་མཚན་དཔེའི་སྤྲས་པའི་ཞལ་གྱི་
A
བྱ
བྱ
340ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
དཀྱིལ་འཁོར་དེ་ཡང་དེས་མྱུར་དུ་མཐོང་ཞིང་། རང་ཉིད་འཆི་བའི་ཚེ་ན་བར་དོའི་སྐབས་
སུ་སྤྲུལ་བའི་སངས་རྒྱས་འོད་དཔག་མེད་པ་ལ་འཁོར་བྱང་ཆུབ་སེམས་དཔའི་དགེ་སློང་
དང་དགེ་འདུན་གྱི་ཚོགས་དཔག་ཏུ་མེད་པས་བསྐོར་ནས། ནམ་མཁའ་ནས་རོལ་མོའི་སྒྲ་
བསྒྲགས་འཇའ་འོད་ཀྱི་ལམ་བསྟན། མེ་ཏོག་གི་ཆར་ཕབ་སྟེ་མདུན་ནས་བསུ། རྒྱབ་ནས་
བསྐྱོར་ཏེ་ནུབ་ཕྱོགས་བདེ་བ་ཅན་གྱི་ཞིང་དུ་འགྲོ་ཚུལ་ཡང་། ཆགས་མེད་རིན་པོ་ཆེས།
སྤྲུལ་བའི་སངས་རྒྱས་འོད་དཔག་མེད། །དགེ་སློང་དགེ་འདུན་འཁོར་གྱིས་བསྐོར། །མདུན་
དུ་མངོན་སུམ་བྱོན་པར་ཤོག །ཅེས་སོ། །
བཞི་པ་ནི། དེ་དག་རྙེད་པ་རབ་རྙེད། དེའང་སྨོན་ལམ་འདི་ལ་བརྩོན་པ་བྱེད་པའི་
གང་ཟག་དེ་དག་གི་རྙེད་པ་ནི་བླ་ན་མེད་པའམ་རབ་མཆོག་ཏུ་གྱུར་བའི་རྙེད་པ་ཞིག་ཡིན་
ཚུལ་ཀྱང་། དཔེར་ན་ཡིད་བཞིན་གྱི་ནོར་བུ་ཞིག་རྙེད་ན་ཚེ་འདིའི་དབུལ་ཕོངས་སེལ་བྱེད་
ཀྱི་རྙེད་པ་མཆོག་ཡིན་ཟེར་ནའང་དེས་ཀྱང་དོ་ཟླ་མ་ཡིན། གང་ཟག་གཅིག་གིས་ཁམས་
གསུམ་གྱི་རྒྱུ་ནོར་ལོངས་སྤྱོད་རྙེད་པ་ལྟ་བུའི་དོ་ཟླའང་མིན། འཕགས་པ་བཟང་པོ་སྤྱོད་
པའི་སྨོན་ལམ་འདིའི་བསྟན་དོན་ལ་བརྩོན་ན་བླ་ན་མེད་པ་རྫོགས་པའི་སངས་རྒྱས་ཀྱི་གོ་
འཕང་རིན་པོ་ཆེ་ཐོབ་བྱེད་ཀྱི་རྙེད་པ་ཡིན་པས་འདི་ལས་ལྷག་པའི་རྙེད་པ་བཟང་པོ་ཞིག་
འཇིག་རྟེན་གྱི་ཁམས་ན་མེད་པའི་རྙེད་པ་ཡིན་ནོ། །
ལྔ་པ་ནི། བདེ་བར་འཚོ། །དེའང་བདེ་བར་འཚོ་ཞེས་པའང་སྤྱིར་སྨོན་ལམ་འདི་
འགྲུབ་བྱེད་ཀྱི་རྒྱུ། ཚུལ་ཁྲིམས་གཙང་མ་བསྲུངས་བ་དང་། ཚོགས་རྒྱ་ཆེན་པོ་བསགས་པ།
སྨོན་ལམ་རྣམ་པར་དག་པའི་མཚམས་སྦྱོར་བ་འདི་གསུམ་ངེས་པར་ལྡན་དགོས། དེ་གསུམ་
དང་ལྡན་ན། བདག་ལ་ནད་དང་གདོན་དང་རྐྱེན་ངན་པ་ཅི་བྱུང་ཡང་ན་ཚ་ལམ་སློང་ལྟས་
ངན་གཡང་ལེན། རྐྱེན་ངན་གྲོགས་སུ་ཤར་ཏེ་བྱང་ཆུབ་སེམས་དཔའ་རྣམས་ཀྱི་ལུས་སེམས་
~341ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
གཉིས་ཀ་བདེ་བར་འཚོ་བའི་རྒྱུ་ཉིད་དུ་འགྱུར་བ་ཡིན་ནོ། །
དྲུག་པ་ནི། མི་ཚེ་འདིར་ཡང་དེ་དག་ལེགས་པར་འོང་། །དེ་ལྟ་བུའི་འཕགས་པ་
བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདིའི་བསྟན་དོན་རྒྱལ་སྲས་ཀྱི་བསླབ་བྱ་ལ་
བརྩོན་ཞིང་འདི་ལྟར་སྨོན་ལམ་དྲི་མ་མེད་པ་བཏབ་ན་ཚེ་ཕྱི་མ་སྐྱེ་བའི་ཕྲེང་བ་བརྒྱུད་དེ་ཐར་
བ་དང་ཐམས་ཅད་མཁྱེན་པའི་གོ་འཕང་ཐོབ་པ་སྨོས་ཅི་དགོས། དེར་མ་ཟད་མི་ཚེ་འདིར་
ཡང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས། ཚེ་རིང་
ནད་མེད་བསམ་དོན་གེགས་མེད་དུ་འགྲུབ། དམ་ཆོས་བྱང་ཆུབ་བསྒྲུབ་པའི་འགལ་རྐྱེན་
སེལ། མཐུན་རྐྱེན་ཐམས་ཅད་འབད་མེད་དུ་འགྲུབ། ཕན་བདེའི་ལེགས་ཚོགས་ཐམས་
ཅད་ཀྱི་གཞི་ཚུགས་ཏེ། གང་ཟག་དེ་དག་བདེ་ཞིང་ལེགས་པར་གྱུར་བ་ཞིག་འོང་ངོ༌། །
བདུན་པ་ནི། ཀུན་ཏུ་བཟང་བོ་དེ་ཡང་ཅི་འདྲ་བར། །དེ་དག་རིང་པོར་མི་ཐོགས་དེ་
བཞིན་འགྱུར། །དེའང་འཕགས་པ་བཟང་པོ་སྤྱོད་པའི་སྨོན་ལམ་འདེབས་པ་པོའི་གང་ཟག་སུ་
དང་སུ་ཡིན་ཀྱང་དེ་ནི། བྱང་ཆུབ་སེམས་དཔའ་ཀུན་ཏུ་བཟང་པོ་དེ་ཡི་ཐུགས་བསྐྱེད་དང་
སྤྱོད་པ་ཡོན་ཏན་དང་ནུས་མཐུ་རྫུ་འཕྲུལ་སོགས་གོང་ནས་གོང་དུ་གཞོན་ནུ་ནོར་བཟང་
གིས་མཐོང་བ་ལྟར་ཀུན་ཏུ་བཟང་པོའི་དཀྱིལ་འཁོར་རྒྱ་མཚོ་ལྟ་བུ་ལ་འཇུག་ཐུབ་པ་ཞེས་
པའི་ཡོན་ཏན་ཇི་སྙེད་ཅིག་ཡོད་པ་དེ་ཡང་ཅི་འདྲ་བར་དེ་དག་དུས་ཡུན་རིང་པོར་མི་
ཐོགས་པར་དེ་བཞིན་དུ་འགྱུར་བ་ཉིད་ཡིན་ཞེས་ཀུན་ཏུ་བཟང་པོ་ཉིད་ཀྱིས་ཞལ་གྱིས་
བཞེས་པ་ཡིན། ཇི་ལྟར་ན་སྨོམ་ལམ་འདི་གསུང་སྐབས་གོང་གི་གླེང་གཞི་ལྟར། ཀུན་ཏུ་
བཟང་པོ་ཉིད་ཀྱི་ཕྱག་གཞོན་ནུ་ནོར་བཟང་གི་དབུ་ཐོག་ཏུ་བཞག་སྟེ་གསུངས་པ་ཡིན་པས་
ཀུན་ཏུ་བཟང་པོ་རང་ཉིད་ཀྱི་ཞལ་ནས་འདི་ལྟར། ཀུན་ཏུ་བཟང་པོ་དེ་ཡང་ཅི་འདྲ་བར། །དེ་
དག་རིང་པོར་མི་ཐོགས་དེ་བཞིན་འགྱུར། །ཞེས་གསུངས་པ་ཡིན་ནོ། །
342



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བརྒྱད་པ་ནི། མཚམས་མེད་ལྔ་པོ་དག་གི་སྡིག་པ་རྣམས། །གང་གིས་མི་ཤེས་དབང་
གིས་བྱས་པ་དག །དེ་ཡིས་བཟང་བོ་སྤྱོད་པ་འདི་བརྗོད་ན། །མྱུར་དུ་མ་ལུས་ཡོངས་སུ་བྱང་
བར་འགྱུར། །དེའང་སྐྱེ་བས་མཚམས་མི་ཆོད་པ་མ་ཟད་བར་དོའི་མཚམས་ཡང་མེད་པར་
དབུགས་ཆད་མ་ཐག་ཏུ་དབྱིངས་མཐོན་པོ་ནས་རྡོ་འཕང་བ་བཞིན་དུ་དམྱལ་བ་མནར་མེད་དུ་
སྐྱེ་བའི་ལས། ཕ་བསད་པ་དང་། མ་བསད་པ། དགྲ་བཅོམ་པ་བསད་པ། དེ་བཞིན་
གཤེགས་པའི་སྐུ་ལ་ངན་སེམས་ཀྱིས་ཁྲག་འབྱིན་པ། དགེ་འདུན་འཁོར་ལོའི་དབྱེན་འདི་
ལྔ་པོ་ལ་མཚམས་མེད་པའི་ལས་ལྔ་ཟེར། འཇིག་རྟེན་ཁམས་ན་འདི་ལྔ་པོ་ལས་ཆེ་བའི་
སྡིག་པ་མེད་པ་ཡིན། དེ་ལྟ་བུ་དག་གི་སྡིག་པ་ཚབ་ཆེན་རྣམས། སྔར་སོ་སོའི་སྐྱེ་བོ་གང་
ཞིག་གི་མི་ཤེས་རྨོངས་པའི་དབང་གིས་བྱས་ཡོད་པ་དག་ཀྱང་གང་ཟག་དེ་ཡིས་གཉེན་པོ་
སྟོབས་བཞིའི་སྒོ་ནས་སྙིང་ཐག་པ་ནས་བཤགས་པ་བྱས་ཏེ་བཟང་པོ་སྤྱོད་པའི་སྨོན་ལམ་
འདི་ཁ་ཞེ་གཉིས་མེད་ཀྱི་སྒོ་ནས་ཡང་ཡང་བརྗོད་ན། མྱུར་བ་ཉིད་དུ་མཚམས་མེད་ཀྱི་
ས་དེ་དག་ཀྱང་མ་ལུས་ཡོ ངས་སུ་བྱང་བར་འགྱུར་བ་ཡིན། དེའང་ཁ་གཡེང་དང་མི་
གཡེང་བྱས། ཅི་བསམ་འདི་བསམ་མེད་པར་བཏོན་པས་ནི་བྱང་མི་ནུས་པས་ན་སྨོན་ལམ་
འདིའི་དོན་ཡིད་ལ་བསམ་པ་གལ་ཆེ། རྡོ་གྲུབ་འཇིགས་མེད་བསྟན་ཉིའི་ཞལ་གདམས་
ལས། བཟང་སྤྱོད་སྨོན་ལམ་ལ་འབད་རྒྱུ་གལ་ཆེ། འདོན་རྒྱུ་གཙོ་བོ་མིན། བསམ་རྒྱུ་གཙོ་
བོ་ཡིན་གསུངས་པ་ལྟར་རོ། །
སྤྱིར་ན་དོན་ཡིད་ལ་བསམ་བཞིན་མདོ་སྡེ་ཀློག་ན་སྡིག་པ་སྦྱངས་ཚུལ་ཡང་། ཞྭ་
དམར་ལམ་རིམ་ནང་དུ། སྔོན་དབུས་གཙང་གི་ཕྱོགས་ཀྱི་དགེ་སློང་ཞིག་གིས་རྒྱལ་བའི་
ཡུམ་དུམ་པ་བཅུ་གཉིས་ཀྱི་ཚོང་བྱས་པ་ལ། རྗེས་ནས་གསུང་རབ་ཀྱི་གླུད་ཟོས་པའི་ཉེས་པ་
མཐོང་ནས་སླར་འགྱོད་སེམས་ཀྱིས་དཔང་སྐོང་ཕྱག་བརྒྱ་པ་ཁ་ཏོན་བྱས་ཏེ་ཚར་མང་པོ་
ལ343



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
བཀླགས་པས། ནམ་ཞིག་འཆི་ཁར་འདུ་ཤེས་འཁྲུལ་ཏེ་དམྱལ་བར་སྐྱེས་པར་སྣང་། དེ་ཚེ་
ལས་མཁན་རྣམས་ཀྱིས་སོད་རྒྱོབ་ཀྱིས་སྒྲ་འབྲུག་ལྟར་བསྒྲགས་ཏེ་ཧབ་ཤ་བྱས་ཚེ། འབུམ་
གྱིས་ཚོང་བྱས་པའི་རྣམ་སྨིན་ཡིན་པར་ཤེས་ནས་དཔང་སྐོང་ཕྱག་བརྒྱ་འདོན་སྣང་ཤར་ཚེ།
དེའི་ནང་གི་ལྷ་ཐམས་ཅད་ཁྲ་ཤིག་གེར་ཤར་ནས་སད་བྱུང་། དེ་ནིམདོ་སྡེ་ཁ་ཏོན་བྱས་པའི་
ཕན་ཡོན་གྱིས་དེ་ཙམ་མ་གཏོགས་མྱོང་མ་དགོས་པར་གསུངས། དེས་ན་བཟང་པོ་སྤྱོད་
པའི་སྨོན་ལམ་འདིའི་དོན་ཡིད་ལ་བསམ་ནས་ཁ་འདོན་བྱས་ན་ཕན་ཡོན་བསམ་གྱིས་མི་
ཁྱབ་པ་ཡོད། དེ་བཞིན་དུ་ཐོས་བསམ་སྒོམ་གསུམ་ལ་མངའ་དབང་འབྱོར་བའི་ཤེས་རབ་
ཁྱད་པར་བ་ཞིག་རང་རྒྱུད་ལ་སྐྱེ་བ་ལའང་མདོ་སྡེ་ཁ་འདོན་བྱེད་པ་ལས་ལྷག་ཞིག་མེད་དེ།
སྔོན་རྒྱལ་བའི་དབང་པོ་ཀློང་ཆེན་རབ་འབྱམས་ཁོང་སྐྱེ་བ་མང་པོར་སྦྱང་བ་སྔོན་སོང་གི་
བག་ཆགས་བསམ་གྱིས་མི་ཁྱབ་པ་ཡོད་པར་མ་ཟད། ངེས་པ་དོན་གྱི་རྒྱལ་བ་གཉིས་པ་ཡེ་
སངས་རྒྱས་པའི་གང་ཟག་ཡིན་ནའང་གདུལ་བྱའི་ལྟར་སྣང་ལ་ཁོང་གིས་བརྒྱད་སྟོང་ཚར་
བརྒྱ་བཀླག་པས། མདོ་སྡེ་གསུངས་པའི་བྱིན་རླབས་ཀྱིས་གནས་ལུགས་ཀྱི་ལྟ་བ་རྒྱུད་ལ་
འཁྲུངས་ཤེས་བྱ་རབ་འབྱམས་ལ་ཐོགས་པ་མེད་པར་མཁྱེན་པའི་མཁྱེན་རབ་རྒྱས་པ་ཡིན་
གསུངས་པ་ལྟར་དང་། དེ་བཞིན་དུ་སྔོན་གྱི་དམ་པ་གོང་མ་རྣམས་ཀྱིས་མདོ་སྡེ་ཆེན་པོ་དག་
ཁ་ཏོན་བྱས་ནས་སྡིག་པ་མ་ལུས་པ་དག །ཡོན་ཏན་བསམ་གྱིས་མི་ཁྱབ་པ་ཐོབ་པའི་ལོ་
རྒྱུས་མང་པོ་ཡོད་པ་ལྟར་རོ། །
དགུ་པ་ནི། ཡེ་ཤེས་དང་ནི། དེའང་སྨོན་ལམ་འདེབས་པ་པོའི་གང་ཟག་དེའི་རྒྱུད་ལ་
ཆོས་རྣམས་ཀྱི་གནས་ལུགས་ཇི་ལྟ་བ་མཐོང་བའི་མཐོང་ལམ་རྣམ་པར་མི་རྟོགས་པའི་ཡེ་
ཤེས་ཀྱང་སྐྱེ་བས་ན་དེ་འདྲ་དེ་ནི་དོན་དང་ནི་ལྡན་པར་འགྱུར་བ་ཡིན་ནོ། །
བཅུ་པ་ནི། གཟུགས་དང་མཚན་རྣམས་དང་། །རིགས་དང་ཁ་དོག་རྣམས་དང་ལྡན་
344



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
པར་འགྱུར། །བཟང་སྤྱོད་སྨོན་ལམ་འདི་ལ་རྟག་ཏུ་བརྩོན་ན། གང་ཟག་དེ་ཉིད་སྐྱེ་བ་ཚེ་
རབས་ཐམས་ཅད་དུ་ལྟ་ན་སྡུག་པའི་གཟུགས་སམ་བྱད་བཞིན་ཕུན་སུམ་ཚོགས་པ་སྐྱེ་
དགུའི་ཡིད་དབང་འཕྲོག་པ་དང་ལྡན་པར་འགྱུར་བ་དང་། མ་འོངས་པ་ན་མཚན་བཟང་པོ་
སོ་གཉིས་དང་། དཔེ་བྱད་བཟང་པོ་བརྒྱད་ཅུ་རྣམས་ཀྱིས་བརྒྱན་པའི་སངས་རྒྱས་ཀྱི་གཟུགས་
སྐུ་བཞིན་ལེགས་ཀྱི་རྣམ་པར་ཤར་བ་དེ་འདྲ་བ་ཐོབ་པ་དང་། རིགས་རུས་ཕུན་སུམ་ཚོགས་པ།
རྒྱལ་རིགས་དང་རྗེ་རིགས་གྲུབ་ཐོབ་རྟོགས་ལྡན་གྱི་རིགས་ཕ་མ་ཆོས་ལྡན་གྱི་རིགས་ལྟ་བུ་
དང་། ཝརྞ་ཞེས་པའི་སྒྲ་ལས་དྲངས་ན་ཁ་དོག་ལ་འཇུག་པས། རང་ལུས་གྱིས་ཁ་དོག་བཀྲག་
མདངས་འོད་ལྟར་འཚེར་བ་སོགས་ཡོན་ཏན་སྣ་ཚོགས་པ་རྣམས་དང་ལྡན་པར་འགྱུར་རོ། །
བཅུ་གཅིག་པ་ནི། བདུད་དང་མུ་སྟེགས་མང་པོས་དེ་མི་ཐུབ། །འཇིག་རྟེན་གསུམ་པོ་
ཀུན་ནའང་མཆོད་པར་འགྱུར། །དེའང་བདུད་དང་བདུད་ཀྱི་སྡེ་ཚོགས་དང་། ལྟ་བ་ལོག་
པའི་ཕྱི་རོལ་མུ་སྟེགས་པ་ལ་སོགས་པའི་རྒོལ་བ་མང་པོས་གནོད་པ་གང་གིས་ཀྱང་སྨོན་
ལམ་འདེབས་མཁན་དེ་མི་ཐུབ་ཤིང་གླགས་མི་རྙེད་པ་ཡིན་ནོ། །
དེས་ན་ཕྱི་ཡི་བར་ཆད་བདུད་དང་བདུད་ཀྱི་སྡེ་ཚོགས་དང་། ནང་གི་བར་ཆད་རང་
རྒྱུད་ཀྱི་སྡིག་པ་དང་སྒྲིབ་པ་ཅི་ཡོད་ཀྱང་བསམ་པ་བཟང་པོ་བྱང་ཆུབ་སེམས་ཀྱི་ཀུན་ནས་
བསླང་ཞིང་སྤྱོད་པ་བཟང་པོ་སྦྱིན་སོགས་རྒྱལ་སྲས་ཀྱི་སྤྱོད་པ་དང་འབྲེལ་བའི་སྨོན་ལམ་
འདི་ལ་འབད་ན། དཔེར་ན་སྐྱེལ་མ་དཔའ་བོའི་དཔུང་དང་འགྲོགས་ན་ཕས་རྒོལ་གྱི་དགྲ་གང་
གིས་ཀྱང་གནོད་པས་མི་ཚུགས་པ་དང་ཆོས་མཚུངས་པ་ཡིན་ཏེ། ཞི་བ་ལྷས། སྡིག་པ་ཤིན་ཏུ་
མི་བཟད་བྱས་ན་ཡང་། ། དཔའ་ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་
ན་ཡུད་ཀྱིས་བགྲོད་གྱུར་པས། །དེ་ལ་བག་ཅན་རྣམས་ཀྱིས་ཅིས་མི་བརྟེན། །ཞེས་སོ། །
བཅུ་གཉིས་པ། འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །དེའང་
མ345ལ་



)
ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
འཕགས་པ་བཟང་པོ་སྤྱོད་པའི་སྨོན་ལམ་འདི་ལ་བསམ་སྤྱོད་གཉིས་ཀྱི་སྒོ་ནས་བརྩོན་ཏེ་
སྨོན་ལམ་འདེབས་པ་པོ་དེ་ནི། ས་འོག་ས་སྟེང་ས་བླ་སྟེ་འཇིག་རྟེན་གསུམ་པོའམ་ཁམས་
ཀུན་ནའང་གནས་པའི་ལྷ་ཡི་དབང་པོ་ཚངས་པ་དང་བརྒྱ་བྱིན། མི་ཡི་དབང་པོ་འཁོར་
ལོས་སྒྱུར་བའི་རྒྱལ་པོ་སོགས་ཀྱི་གཙོས་ལྷ་མི་ཀུན་གྱིས་ཕྱག་བྱ་བའི་འོས་སུ་གྱུར་བ་དང་
མཆོད་པར་འགྱུར་བའི་འོས་སུ་གྱུར་བ་ཡིན་ནོ། །ཅིའི་ཕྱིར་ན་བསམ་པ་བཟང་པོ་བྱང་ཆུབ་
མཆོག་ཏུ་སེམས་བསྐྱེད། སྤྱོད་པ་བཟང་པོ་བྱང་ཆུབ་སེམས་དཔའི་བསླབ་བྱ་ལ་བསླབ།
སྨོན་ལམ་འདི་ལྟ་བུ་འདེབས་པའི་གང་ཟག་དེ་ནི་ཚེ་འདིར་ཀུན་གྱིས་བརྙས་སྨོད་བྱེད་པའི་
ཡུལ་ཉམ་ཐག་པའི་གང་ཟག་ཅི་ཡིན་ཀྱང་དེང་ཕྱིན་ཆད་མིང་གནས་གྱུར་ཏེ་བདེ་བར་
གཤེགས་པ་རྣམས་ཀྱི་སྲས་ཞེས་བརྗོད་པ་དང་། དོན་གནས་གྱུར་ཏེ་འཇིག་རྟེན་ལྷ་མི་ཀུན་
གྱིས་ཕྱག་བྱ་བའི་འོས་སུ་འགྱུར་བ་ཡིན་ཏེ། སྤྱོད་འཇུག་ལས། བྱང་ཆུབ་སེམས་སྐྱེས་གྱུར་
ན་སྐད་ཅིག་གིས། །འཁོར་བའི་བརྩོན་རར་བསྡམས་པའི་ཉམ་ཐག་རྣམས། །བདེ་
གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་
འགྱུར། །ཞེས་སོ། །
བཅུ་གསུམ་པ་ནི། བྱང་ཆུབ་ཤིང་དབང་དྲུང་དུ་དེ་མྱུར་འགྲོ། །སོང་ནས་སེམས་ཅན་
ཕན་ཕྱིར་དེར་འདུག་སྟེ། །བྱང་ཆུབ་སངས་རྒྱས་འཁོར་ལོ་རབ་ཏུ་བསྐོར། །བདུད་རྣམས་
སྡེ་དང་བཅས་པ་ཐམས་ཅད་བཏུལ། །དེའང་འཕགས་པ་བཟང་པོ་སྤྱོད་པའི་སྨོན་ལམ་འདི་
ཉིད་ཡི་དམ་དུ་བྱེད་ཅིང་། འདིའི་བསྟན་དོན་ཉམས་སུ་ལེན་པའི་གང་ཟག་དེ་དག་ནི་ས་
དང་ལམ་གྱི་བགྲོད་པ་མཐར་ཕྱིན་ཏེ། བྱང་ཆུབ་ཀྱི་ཤིང་ཨ་ཤྭ་ཀ་དང་ཀླུ་ཤིང་སོགས།
འཛོམས་རྒྱལ་སྲས་ཀྱི་འགྲེལ་བར་དེ་ལྟར་རོ། །མཆན། ཤིང་གི་དབང་པོ་དེའི་དྲུང་དུ་གང་ཟག་དེ་དག་
མྱུར་པའི་ཚུལ་དུ་འགྲོ་ཞིང་། དེར་སོང་ནས་སེམས་ཅན་ཐམས་ཅད་ལ་ཕན་བདེ་བླ་ན་
ས་
346



རྗེ་
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད
མེད་པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་ཕྱིར་དུ། བྱང་ཆུབ་ཀྱི་ཤིང་དེར་
སྐུ་རྒྱབ་བརྟེན་ཏེ། རྡོ་རྗེ་དཀྱིལ་ཀྲུང་གིས་འདུག་སྟེ། སྔོན་སངས་རྒྱས་ཤཱཀྱ་ཐུབ་པས།
སྲིད་བྱང་ཆུབ་མ་ཐོབ་པར། །དེ་སྲིད་དཀྱིལ་ཀྲུང་ཞིག་མི་བྱ། །ཞེས་གསུངས་པ་དང་ཆོས་
མཚུངས་པར་གནས་དེ་ནས་བླ་ན་མེད་པའི་བྱ ང་ཆུ བ་ཏུ་མངོན་པར་རྫོགས་པར་ས ངས་
རྒྱ ས་ནས། རིགས་ཅན་གསུམ་གྱི་གདུལ་བྱ་ལ་ཐེག་པ་གསུམ་གྱི་ཆོས་ཀྱི་འཁོ ར་ལོ་རབ་
ཏུ་བསྐོར་བའི་ཕྱིར་དུ། གཉེན་པོ་རྡོ་རྗེ་ལྟ་བུའི་ཏིང་ངེ་འཛིན་དང་བྱམས་པའི་ཏིང་ངེ་འཛིན་
གྱིས་བདུད་རྣམས་སྡེ་ད ང་བཅ ས་པ་ཐམས་ཅད་བཏུལ། སྔོན་སངས་རྒྱས་བཅོམ་ལྡན་
འདས་སངས་རྒྱས་ཚེ་སྲོད་ལ་བདུད་བཏུལ། གུང་ལ་མཉམ་པར་བཞག །ཐོ་རེངས་རྒྱལ་རྔ་
བརྡུང་བའི་དུས་སུ་མངོན་པར་རྫོགས་པར་སངས་རྒྱས་པ་བཞིན་དུ་སངས་རྒྱས་ཏེ་རང་
གཞན་གྱི་དོན་གཉིས་མཐར་ཕྱིན་པར་བྱེད་པའོ། །
གསུམ་པ་ཕན་ཡོན་གྱི་སྒོ་ནས་དོན་བསྡུ་བ་ནི། གང་ཡ ང་བཟང་པོ་སྤྱོད་པའི་སྨོན་
ལམ་འདི། །འཆང་བ་དང་ནི་སྟོན་ཏམ་ཀློག་ན་ཡང་། །དེ་ཡི་རྣམ་པར་སྨིན་པའང་སངས་རྒྱས་
མཁྱེན། །བྱང་ཆུབ་མཆོག་ལ་སོམ་ཉི་མ་བྱེད་ཅིག །དེའང་གང་ཟག་གང་ཞིག་གི་ཡ ང་
འཕགས་པ་བཟང་པོ་སྤྱོད་པའི་སྨྱོ ནལ མ་འདི་ཡི་དོན་དང་ཡི་གེ་རྣམས། རབ་ན་གསེར་
དངུལ་སོགས་རིན་པོ་ཆེའི་ཡི་གེ་བྲི་བའམ་མིན་ཀྱང་མཚལ་སྣག་སོགས་ཀྱིས་ཡི་གེར་བྲིས་
ཏེ་གླེགས་བམ་དུ་བྱས་ནས་རང་གི་ལུས་ལ་མི་འབྲལ་བར་འཆང་བ་དང་ནི། ཡང་ན་འདིའི་
ཚིག་དང་དོན་རྣམས་གཞན་ལ་སྟོན་ཏམ། རང་གི་ཁ་ཏོན་དུ་བྱས་ནས་ཚིག་རྗེས་དོན་དྲན་གྱི་
ཀློག་པའམ། གཞན་ལ་ཀློག་ཏུ་བཅུག་ནའང་རུང་སྟེ། དགེ་བའི་རྩ་བ་དེ་ཡི་ཕན་ཡོན་ནམ།
རྣམ་པར་སྨྱོ ན་པ འ ང་བསམ་གྱིས་མི་ཁྱབ་པ་ཡིན་པའི་ཚུལ་འདི་ནི་རྫོགས་པའི་སངས་
ས་ཉིད་ཁོ་ནས་མཁྱེན་པའི་ཡེ་ཤེས་ཀྱི་སྤྱོད་ཡུལ་དུ་གྱུར་བ་མ་གཏོགས། གཞན་ཉན་
བྱ



ཐར་ལམ་གསལ་སྒྲོན་ལས། རྒྱལྟ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ཐོས་དང་། རང་སངས་
ས་རྒྱས་དང་། བྱང་ཆུབ་ སེམས་དཔའ་རྣམས་ཀྱི་བསྐལ་བ་མང་པོར་
བརྗོད་ཀྱང་བརྗོད་མི་ནུས་པ་ཡིན་ནོ། །དེ་ལྟར་རྣམ་མཁྱེན་བྱང་ཆུབ་བསྒྲུབ་པའི་ལམ་
མཆོ ག་འདི་ལ་སོ་སོའི་སྐྱེ་བོ་རྣམས་ཀྱིས་ཡིད་མི་ཆེས་པའི་སྒོ་ནས་ཡིད་གཉིས་ཐེ་ཚོམ་དང་
སོམ་ཉི་མ་བྱེད་ཅིག །ཅིས་ཕྱིར་ན། ནམ་མཁའི་ཉི་ཟླ་ཐང་ལ་ལྷུང་སྲིད་ཀྱང་། དྲང་སྲོང་
བདེན་པར་སྨྲ་བས་རྫུ་ན་གསུངས་མི་སྲིད་པའི་ཕྱིར་རོ། །
གཉིས་པ་ཕན་ཡོན་གྱི་སྒོ་ནས་སྨོན་ལམ་ཉིད་བསྔོ་བ། སྨོན་ལམ་འདི་འཆང་བ་དང་བྲིས་པ་ཁ་
ཏོན་བྱས་པ་དོན་ཡོད་ལ་བསམ་པ་རྣམས་བསྔོ་བ། མཆན། ལ་ལྔ་ལས། དང་པོ་ནི། འཇམ་དཔལ་དཔའ་བོས་
ཇི་ལྟར་མཁྱེན་པ་དང་། །ཀུན་ཏུ་བཟང་བོ་དེ་ཡང་དེ་བཞིན་ཏེ། །དེ་དག་ཀུན་གྱི་རྗེས་སུ་
བདག་སློབ་ཕྱིར། །དགེ་བ་འདི་དག་ཐམས་ཅད་རབ་ཏུ་བསྔོ། །དེའང་སྤྱིར་བཟང་པོ་སྤྱོད་
ངའི་སྨོན་ལམ་ཡོངས་རྫོགས་ཀྱི་དོན་ཚུར་བསྡུ་ན་ཚིགས་བཞི་འདིའི་ནང་དུ་འདུ་ཞེས་དབུ་
མ་འཇུག་པའི་འགྲེལ་བ་ལས་གསུངས། དེའང་བྱང་ཆུབ་སེམས་དཔའ་འཕགས་པ་འཛ མ་
དཔལ་ད པ འ་བོ་དེ་ཉིད་ཀྱིས། ཇི་ལྟ་བ་དོན་དམ་བདེན་པའི་གནས་ལུགས་ཟབ་
ཟབ་མོའི་དེ་ཁོ་
ན་ཉིད་རྟོགས་ཅིང་། ཇི་སྙེད་པ་ཀུན་རྫོབ་བདེན་པའི་ཆོས་རྣམས་སྐྱུ་རུ་ར་རློན་པ་ལག་
མཐིལ་དུ་བཞག་པ་བཞིན་གསལ་ལ་མ་འདྲེས་པར་ཇི་ལྟར་མཁྱེན་པའི་སྒོ་ནས། མཐའ་
ཡས་པའི་སེམས་ཅན་ཐམས་ཅད་འཁོར་བ་སྤྱི་དང་བྱེ་བྲག་གི་སྡུག་བསྔལ་ལས་སྒྲོལ་བ་ལ་
ཞུམ་པ་མེད་པའི་སྙིང་སྟོབས་ཆེན་པོའམ་སེམས་དཔའ་བོ་དང་། བྱང་ཆུབ་སེམས་དཔའ་
ཀན་ཏུ་བཟང་པོ་དེ་ཡང་། འཕགས་པ་འཇལ་དཔལ་དབྱངས་དེ་ཁོ་ན་བཞིན་ཏེ་ཇི་ལྟ་ཇི་
སྙེད་ཀྱི་ཆོས་རྣམས་མཁྱེན་ཅིང་གཞན་དོན་ཁུར་ཁྱེར་གྱི་སྙིང་སྟོབས་འགྲན་ཟླ་དང་བྲལ་བ་
ཡོད་པ་ཡིན། དེས་ན་འཕགས་པ་དེ་གཉིས་དང་། གཞན་བྱང་ཆུབ་སེམས་དཔའ་ཇི་སྙེད་
ཅིག་བཞུགས་པ་དེ་དག་ཀུན་གྱི་རྗེས་སུ་བདག་ཀྱང་ཞུགས་ནས། དེ་དག་དང་འདྲ་བའི་



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
སྙིང་སྟོབས་ཆེན་པོ་བསྐྱེད་དེ་བྱང་ཆུབ་སེམས་དཔའི་ལམ་ལ་སློབ་པར་འདོད་པས་ན།
བདག་གིས་བྱང་ཆུབ་མཆོག་ཏུ་སེམས་བསྐྱེད་ཅིང་། རྒྱལ་སྲས་ཀྱི་སྤྱོད་པ་ལ་བསླབས་ནས།
སྨོན་ལམ་འདི་ལྟ་བུ་བཏབ་པ་ལས་བྱུང་བའི་དགེ་བ་འདི་དག་ཐམས་ཅད་ཀུན་རྫོབ་
སེམས་བསྐྱེད་ཀྱིས་ཁམས་གསུམ་འཁོར་བ་དོང་ནས་སྤྲུགས་པར་སྨོན་པ་དང་། དོན་དམ་
སེམས་བསྐྱེད་ཀྱིས་འཁོར་གསུམ་ཡོངས་དག་ཆེན་པོར་རབ་ཏུ་བསྔོ་བར་བགྱིའོ། །
གཉིས་པ་རྒྱལ་པའི་བསྔོ་བ་ལ་འཇུག་པའམ་སངས་རྒྱས་རྣམས་ཀྱིས་ཇི་ལྟར་སྨོན་པ་
ལ་འཇུག་པ་ནི། དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །བསྔོ་བ་གང་ལ་
མཆོག་ཏུ་བསྔགས་པ་དེས། །བདག་གི་དགེ་བའི་རྩ་བ་འདི་ཀུན་ཀྱང་། །བཟང་པོ་སྤྱོད་ཕྱིར་
རབ་ཏུ་བསྔོ་བར་བགྱི། །དེའང་འདས་མ་འོངས་ད་ལྟ་སྟེ་དུས་གསུམ་གཤེགས་པའི་རྒྱལ་
བ་རྫོགས་པའི་སངས་རྒྱས་དང་། སྲས་བྱང་ཆུབ་སེམས་དཔའི་ཚོགས་དང་བཅས་པ་
ཐམས་ཅད་ཀྱིས། དགོངས་པ་གཅིག་དང་མགྲིན་གཅིག་གིས་བསྔོ་བ་གང་ལ་མཆོག་ཏུ་
བསྔགས་པ་ནི། སྟོང་ཉིད་སྙིང་རྗེ་ཟུང་འཇུག་དང་། ཐབས་དང་ཤེས་རབ་ཟུང་དུ་འཇུག་
པའི་སྒོ་ནས། འཁོར་གསུམ་འཛིན་པ་དང་བྲལ་བའི་བསྔོ་བ་བྱས་པ་དེས་གང་ཟག་བདག་
གི་དགེ་བའི་རྩ་བ་ཡང་ཡོངས་སུ་བསྐྱེད་པར་བྱས་ཤིང་ཁ་ཏོན་བཟླས་བརྗོད། ཕྱག་སྐོར་
སྒྲིབ་སྦྱངས། ཐོས་བསམ་སྒོམ་གསུམ། སྒོམ་ཉམས་ལེན། ཐ་ན་བྱ་རོག་ཞིག་ལ་ཟན་ཆང་
བུ་གང་སྦྱིན་པའི་དགེ་རྩ་ཡན་ཆད་འདི་དག་ཀུན་ཀྱང་། འཕགས་པ་ཀུན་ཏུ་བཟང་པོ་
མཆོག་གིས་སེམས་ཅན་ཐམས་ཅད་ཀྱི་དོན་དུ་བྱང་ཆུབ་སེམས་དཔའི་སྤྱོད་པ་ཇི་ལྟར་སྤྱད་
པ་ལྟར་དང་དུས་གསུམ་གྱི་སངས་རྒྱས་རྣམས་ཀྱིས་མགྲིན་གཅིག་ཏུ་བསྔོ་བ་གང་ལ་
བསྔགས་པ་ལྟར་དུ། བདག་གིས་ཀྱང་དེ་རྣམས་ཀྱི་རྗེས་སུ་འབྲང་སྟེ། ནམ་མཁའི་མཐའ་
ཀླས་པའི་སེམས་ཅན་ཐམས་ཅད་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་
ལ349ལ



ཐར་ལམ་གསལ་སྒྲོན་ལས། དུ་བ་་ངོ་རདོ་བཅུའི་རྩ་འགྲེལ་ཕྱོགས་བསྒྲིགས།
སངས་རྒྱས་ཀྱི་གོ་འཕང་ཐོབ་པའི་ཕྱི ར་དུ་དུས་གསུམ་ཀྱི་དགེ་རྩ་ཐམས་ཅད་རབ་ཏུ་བསྔོ་
བར་བགྱིའོ། །
གསུམ་པ་སྨོན་ལམ་གྱི་འབྲས་བུ་མངོན་དུ་གྱུར་པར་བསྔོ་བ་ནི། བདག་ནི་འཆི་བའི་
དུས་བྱེད་གྱུར་པ་ན། །སྒྲིབ་པ་ཐམས་ཅད་དག་ནི་ཕྱིར་བསལ་ཏེ། །མངོན་སུམ་སྣང་བ་
མཐའ་ཡས་དེ་མཐོང་ནས། །བདེ་བ་ཅན་གྱི་ཞིང་དེར་རབ་ཏུ་འགྲོ། །དེར་སོང་ནས་ནི་སྨོན་
ལམ་འདི་དག་ཀྱང་། །ཐམས་ཅད་མ་ལུས་མངོན་དུ་འགྱུར་བར་ཤོག །དེ་དག་མ་ལུས་
བདག་གིས་ཡོངས་སུ་བཀང་། །འཇིག་རྟེན་ཇི་སྲིད་སེམས་ཅན་ངན་པར་བགྱི། །དེའང་
ནམ་ཞིག་བད ག་ནི་འདུ་བ་རྣམ་བཞི་མ་སྙོམས་པ་ལ་བརྟེན་ནས་ནད་སོགས་ཀྱིས་གདུང་སྟེ་
འབྱུང་བཞིའི་གཡར་ལུས་བོར་བ་ལ་ཕྱོགས་ཏེ་འཆི་བའི་དུས་བྱེད་པར་གྱུར་ཏེ། ཕྱི་འབྱུང་
བཞིའི་ཐིམ་རིམ་རྣམས་ཤར་བ་ན། བདག་གིས་ཐོག་མེད་ནས་བསགས་པའི་མཚམས་
མེད་པ་ལྔ་དང་། ཆོས་སྤང་པའི་ལས་སོགས་ཀྱི་ལྷག་མ་དང༌། མདོར་ན་ལས་ཉོན་སྡིག་
སྒྲིབ་བག་ཆགས་དང་བཅས་པ་སོགས་སྒྲིབ་པ་ཅི་བསགས་ཐམ ས་ཅད། འཕགས་པ་
བཟང་པོ་སྤྱོད་པའི་སྨོན་ལམ་འདི་ལ་བརྩོན་པའི་འབྲས་བུ་ལ་བརྟེན་ནས། དེ་དག་ནི་རྒྱང་
རིང་དུ་དོར་བ་ལྟ་བུའི་ཕྱི ར་བསལ་ཏེ། འཆི་བ་དང་བར་དོ་གང་རུང་ལ་རང་སྣང་མངོན་
སུམ་དུ་འོད་དཔག་མེད་དམ་སྤྲུལ་བའི་སངས་རྒྱས་སྣང་བ་མཐའ་ཡས་དང་། འཁོར་བྱང་
ཆུབ་སེམས་དཔའི་དགེ་སློང་དཔག་ཏུ་མེད་པའི་ཆོས་གོས་རྣམ་གསུམ་གསོལ་ཏེ། གསེར་
གྱི་མེ་ཏོག་ཆར་དུ་དངར་བ་ལྟར། ཞིང་སྐྱེལ་གྱི་བསུ་མར་བྱོན་པ་དེ་དག་མཐོང་ནས་དེའི་ཚེ་
ན་འོད་དཔག་མེད་ཀྱི་སྐུ་ཡི་ཞལ་མཐོང་གསུང་གིས་དབྱུགས་དབྱུང་ཐུགས་བརྩེ་བ་ཆེན་
པོས་དགོངས་ཏེ། ཀྱེ་རིགས་ཀྱི་བུ་ཁྱོད་མ་སྐྲག་ཅིག་མ་འཇིགས་ཤིག །ངེད་ཅག་ཁྱོད་བདེ་
བ་ཅན་དུ་འགྲོ་བའི་བསུ་མ་ཡིན་ནོ་ཞེས་གསུངས་པ་དང་དེ་དག་དང་ལྷན་དུ་སྐད་ཅིག་ལ་
)



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
བདེ་བ་ཅན་གྱི་ཞིང་དེ ར་རབ་ཏུ་འགྲོ། །དེར་སོང་ནས་ནི་རིན་པོ་ཆེའི་མེ་ཏོག་པདྨོའི་
སྦུབས་སུ་ཡིད་ཀྱིས་བརྫུས་པ་ཙམ་གྱིས་སྐད་ཅིག་ཉིད་ལ་ལུས་ཀྱི་ཁོ་ལག་རྫོགས་ནས་
མཚན་དཔེ་བཏགས་པ་བའི་བྱང་ཆུབ་སེམས་དཔའི་ལུས་མཆོག་རྙེད་དེ། མེ་ཏོག་པདྨོའི་ཁ་
ཕྱེས་མ་ཐག་མགོན་པོ་འོད་དཔག་མེད་ཀྱི་ཞལ་མཐོང་། དེ་མ་ཐག་ཏུ་མཐོང་སྤངས་ཀྱི་སྒྲིབ་
པ་དག་ནས་ས་དང་པོ་རབ་ཏུ་དགའ་བ་ཐོབ། དེ་ཐོབ་མ་ཐག་ཏུ་སྨོན་ལམ་འབུམ་ཕྲག་བཅུ་
གཉིས་ལ་སོགས་པ་ལ་འཇུག་ཐུབ་པས་ན། འཕགས་པ་བཟང་པོ་སྤྱོད་པའི་སྨོན་ལམ་
འདིའི་ནང་དུ་སྨོ ན་ལམ་ཇི་སྙེད་ཅིག་བཏབ་ཡོད་པ་འདི་དག་གི་འབྲས་བུ་མ་ལུས་པ་
མངོན་དུ་གྱུར་ནས་ཀྱང་རང་དོན་ཆོས་སྐུ་མངོན་དུ་བྱས། ནམ་མཁའི་མཐའ་ཁྱབ་ཀྱི་འགྲོ་
བ་ཀུན་གྱི་དོན་ཐམས་ཅད་མ་ལུས་པ་མངོན་ཏུ་གྱུར་ཏེ་གཞན་དོན་གཟུགས་ཀྱི་སྐུ་ཡོངས་
སུ་འགྲུབ་པར་ཤོག་ཅིག །དེ་ལྟར་མངོན་དུ་གྱུར་ནས་སྨོན་ལམ་དེ་དག་གི་དོན་མ་ལུས་པ་
འདི་དག་གཞན་ལ་མི་ལྟོས་པར་བདག་ཉིད་གཅིག་པུ་འབའ་ཞིག་གིས་སྨོན་དོན་ཐམས་
ཅད་ཡོངས་སུ་བཀང་བའམ་རྫོགས་པར་བྱེད་ནུས་པར་ཤོག་ཅིག །དེ་ལྟར་བྱས་ནས་སྟོང་
གསུམ་འཇིག་རྟེན་རབ་འབྱམས་མུ་མེད་པའམ། ཁམས་གསུམ་འཁོར་བ་འདི་ཉིད་ཇི་
སྲིད་མ་སྟོང་གི་བར་དུ་སེམས་ཅན་ཐམས་ཅད་ལ་གནས་སྐབས་དང་མཐར་ཐུག་གི་ཕན་
བདེ་ལ་མ་ལུས་པ་བདག་གཅིག་པུས་བསྒྲུབ་པར་བགྱིའོ་ཞེས་སྨོན་པའོ། །
བཞི་པ་སངས་རྒྱས་ལས་དངོས་སུ་ལུང་བསྟན་ཐོབ་པར་བསྔོ་བའམ་སྨོན་པ་ནི། རྒྱལ་
བའི་དཀྱིལ་འཁོར་བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་མཛེས་ལས་སྐྱེས། །སྣང་
བ་མཐའ་ཡས་རྒྱལ་བའི་མངོན་སུམ་དུ།
། །ལུང་བསྟན་པ་ཡང་བདག་གིས་དེར་ཐོབ་ཤོག །
དེའང་བདུད་བཞིའི་གཡུལ་ལས་རྒྱལ་བའམ། མི་མཐུན་པའི་ཕྱོགས་ཐམས་ཅད་ལས་རྣམ་
པར་རྒྱལ་བའི་མགོན་པོ་འོད་དཔག་ཏུ་མེད་པའི་སྐུ་གསུང་ཐུགས་དང་མཁྱེན་བརྩེ་ནུས་
~351ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
པའི་རྫུ་འཕྲུལ་གྱི་བཀོད་པ་ལས་བྱུང་བའི་དཀྱིལ་འཁོར་ནི། སྣོད་བཅུད་རྣམ་པར་དག་པ་
བདེ་བ་ཅན་གྱི་ཞིང་ཁམས་དེ་ཉིད་ཡིན་ལ། དེ་ཡང་སྣོད་ཀྱི་འཇིག་རྟེན་ཀྱང་ས་གཞི་རིན་པོ་
ཆེ་དང་། དཔག་བསམ་གྱི་ཤིང་དང་། ཡན་ལག་བརྒྱད་ལྡན་གྱི་ཆུ་ཀླུང་། མཛེས་སྡུག་སྣ་
ཚོགས་ཀྱི་མེ་ཏོག་ལ་སོགས་པའི་རྒྱན་བཀོད་པ་འདི་དག་ཤིན་ཏུ་བཟང་ཞིང་། བཅུད་ཀྱི་
སེམས་ཅན་རྣམས་ཐེག་པ་ཆེན་པོ་ཆོས་ལ་ཅི་དགར་ལོངས་སྤྱོད་པས་ཉམས་དགའ་ཞིང་
སྣང་བ་ཤིན་ཏུ་སྤྲོ་བའི་གནས་དེར། རིན་ཆེན་སྣ་བདུན་ལས་ཡོངས་སུ་གྲུབ་པའི་ཕུན་སུམ་
ཚོགས་པའི་མེ་ཏོག་པདྨོ། ཡོན་ཏན་དཔག་ཏུ་མེད་པ་དང་ལྡན་པའི་དམ་པ། གཟུགས་དང་
ཁ་དོག་ཤིན་ཏུ་མཛེས་ཤིང་བལྟ་ན་སྡུག་པ་ལས་བརྫུས་ཏེ་སྐྱེས། སྐྱེས་མ་ཐག་ཏུ་སངས་
རྒྱས་སྣང་བ་མཐའ་ཡས་སམ། རྒྱལ་བ་འོད་དཔག་ཏུ་མེད་པས་ཞལ་གྱི་དཀྱིལ་འཁོར་ལྟ་
བས་ཆོག་མི་ཤེས་པ་དེ་ཉིད་མངོན་སུམ་དུ་མཇལ་ནས། གསུང་གི་གདམས་ངག་མང་པོ་ལ་
ཅི་དགར་ལོངས་སྤྱོད། ནམ་ཞིག་རང་ལ་ས་བརྒྱད་པ་ཐོབ་ནས་ལུང་བསྟན་ཐོབ་པའི་དུས་
ལ་བབ་ཚེ། མགོན་པོ་འོད་དཔག་མེད་པའི་ཕྱག་གཡས་པ་དེ་ཉིད་གླང་པོ་ཆེའི་སྣ་ཞགས་
ལྟར་བརྐྱངས་པ་དེ་བདག་གི་མགོ་ལ་བཞག་ནས། རིགས་ཀྱི་བུ་ཁྱོད་མ་འོངས་པ་ན་དུས་
འདི་ཞེས་བྱ་བར། ཞིང་ཁམས་འདི་ལྟ་བུ་ཞིག་ཏུ་སངས་རྒྱས་འདི་འདྲ་བ་ཞིག་གི་ངོ་བོར་
སངས་རྒྱསཔར་འགྱུར་རོ་ཞེས་བྱང་ཆུབ་མཆོག་ཏུ་ལུང་བསྟན་པ་ཡང་བདག་གིས་གནས་
དེར་ཐོབ་པར་ཤོག་ཅིག །
ལྔ་བ་ལུང་བསྟན་ཐོབ་ནས་སེམས་ཅན་ལ་ཕན་པ་སྒྲུབ་པར་སྨོན་པ་ནི། དེར་ནི་
བདག་གིས་ལུང་བསྟན་རབ་ཐོབ་ནས། །སྤྲུལ་པ་མང་པོ་བྱེ་བ་ཕྲག་བརྒྱ་ཡིས། །བློ་ཡི་
སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་རྣམས་ལ་ཕན་པ་མང་པོ་བགྱི། །
དེའང་ནུབ་ཕྱོགས་བདེ་བ་ཅན་གྱི་ཞིང་དེར་ནི་བདག་གིས་ལུང་བསྟན་དེ་ལྟ་བུ་རབ་ཏུ་
།
ལ352



ལ་པ་
བྱ
བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
ཐོབ་ནས། དེའི་སྐབས་སུ་རང་ལ་སྨོན་ལམ་དང་ཏིང་ངེ་འཛིན་དང་རྫུ་འཕྲུལ་སོགས་ལ་
དབང་འབྱོར་བའི་ཡོན་ཏན་ཕུན་སུམ་ཚོགས་པ་མང་པོ་མངའ་བས་ན། རང་གིས་སྤྲུལ
མང་པོ་བྱེ་བ་ཕྲག་བརྒྱ་ལ་སོགས་པ་མཐའ་ཡས་པ་སྤྲུལ་བ་ཡིས། རང་དོན་སྤུ་ཙམ་མེད་
པར་གཞན་དོན་ཁོ་ན་ལ་དམིགས་པའི་བློ་སྟོབས་ཆེན་པོ་དང་ལྡན་པ་དང་
། ཐབས་དང་
ཤེས་རབ་ཀྱི་ཕ་རོལ་དུ་ཕྱིན་པ་ཡི་སྟོབས་ཀྱིས་ཕྱོགས་བཅུའི་འཇིག་རྟེན་ཁམས་ཇི་སྙེད་ཅིག་
ཡོད་པ་རྣམས་སུ་ཡང་མཐའ་ཡས་པའི་སེམས་ཅན་རྣམས་ལ་འཁོར་བ་སྤྱི་དང་བྱེ་བྲག་གི་
སྡུག་བསྔལ་ལས་བསྒྲལ་ཏེ་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་མ་ཐོབ་ཀྱི་བར་དུ་གང་ལ་གང་འདུལ་དེ་ལ་དེ་སྟོན་གྱི་སྒོ་ནས་རྟག་ཁྱབ་
ལྷུན་གྲུབ་ཀྱི་མཛད་པ་འཁོར་བ་མ་སྟོང་གི་བར་དུ་ཕན་པ་མང་པོ་བགྱི་བར་ཤོག་ཅིག་ཅེས་
བསྔོ་བའོ། །
ཞར་བྱུང་
།ཁ་སྐོང་དུ་སྨོན་པ་ལ་གཉིས། བཟང་སྤྱོད་སྨོན་ལམ་འདི་བཏོན་པའི་དགེ་རྩ་
བསྔོ་བ་དང༌། སྨོན་ལམ་གྱི་འབྲས་བུ་གཞན་ལ་བསྔོ་བ་གཉིས་ལས། དང་པོ་ནི། བཟང་པོ་
སྤྱོད་པའི་སྨོན་ལམ་བཏོན་པ་ཡི། །དགེ་བ་ཅུང་ཟད་དག་གིས་ཅི་བསགས་པ། །དེས་ནི་
འགྲོ་བའི་སྨོན་ལམ་དགེ་བ་རྣམས། །སྐད་ཅིག་གཅིག་གིས་ཐམས་ཅད་འབྱོར་བར་ཤོག །
དེའང་བཟང་པོ་སྤྱོད་པའི་སྨོན་ལམ་འདིའི་དོན་ཡིད་ལ་བྱས་ཏེ་རང་གི་ངག་ནས་
བཏོན་པ་དང་། གཞན་ལ་དེ་བཞིན་འདོན་དུ་བཅུག་པ་ཡི། དགེ་བ་འདིས་མཚོན་ཏེ་དགེ་
བའི་རྩ་བ་ཐ་ན་ཉམ་ཐག་པའི་འབུ་སྲིན་གཅིག་ལ་ཟས་ཁམ་གང་སྦྱིན་པའི་དགེ་བ་ལྟ་བུའི་
དགེ་བའི་རྩ་བ་ཅུང་ཟད་ཙམ་ཡན་ཆད་བདག་གིས་ཅི་བསགས་པ་དེ་དག་བསྔོ་བའི་ཡུལ་
ནི། འགྲོ་བ་ནམ་མཁའ་དང་མཉམ་པའི་སེམས་ཅན་ཐམས་ཅད་རང་རང་སོ་སོས་སྨོན་ལམ་
དགེ་བ་སྟེ་ལེགས་པའི་ཕྱོགས་སུ་གང་བཏབ་པ་འདི་རྣམས་ཀྱི་སྨོན་འབྲས་དེ། ཡུན་རིང་པོར་
༤353ལ



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
སྒུག་མི་དགོས་པར་སྐད་ཅིག་གཅིག་གིས་འབད་བརྩོན་མེད་པར་འགྲོ་བ་དེ་དག་ཐམས་
ཅད་རང་རང་གི་རྒྱུད་ལ་འབྱོར་ཅིང་ཐོབ་པའི་རྒྱུ་རུ་འགྱུར་བར་ཤོག་ཅིག །
གཉིས་པ་ནི། གང་ཡང་བཟང་པོ་སྤྱོད་པ་འདི་བསྔོས་པས། །བསོད་ནམས་མཐའ་
ཡས་དམ་པ་གང་ཐོབ་དེས། །འགྲོ་བ་སྡུག་བསྔལ་ཆུ་བོར་བྱིང་བ་རྣམས། །འོད་དཔག་མེད་
པའི་གནས་རབ་ཐོབ་པར་ཤོག །དེའང་འཕགས་པ་བཟང་པོ་སྤྱོད་པའི་སྨོན་ལམ་འདི་
དག་གང་གིས་བཏོན་ཞིང་དོན་ལ་བསམ་པ་དང་། དེའི་སྤྱོད་པ་ལ་བསླབ་པར་བྱས་པའི་
དགེ་རྩ་དང་བཅས་པ་བླ་མེད་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་ཆེད་དུ་བསྔོ་
བར་བྱས་པ་ཡི། བསོད་ནམས་དང་ཡོན་ཏན་ནི་གོང་དུ་བཤད་པ་བཞིན་བསྐལ་པའི་བར་
དུ་བརྗོད་ཀྱང་ཟད་མི་ཤེས་པ་ནམ་མཁའ་ལྟར་མཐའ་ཡས་
འ་ཡས་པ་ལྟ་བུའི་དགེ་རྩ་དེ་ནི་དམ་
པའམ་མཆོག་ཏུ་གྱུར་བ་གང་ཐོབ་པར་འགྱུར་བ་དེས། དགེ་རྩ་དེ་གང་ལ་བསྔོ་ན། སྤྱིར་
འགྲོ་བ་རིགས་དྲུག་གི་སེམས་ཅན་ལས་ཉོན་གྱི་སྡུག་བསྔལ་ཆེན་པོའི་ཆུ་བོར་བྱིང་བ་
རྣམས་དང་། སྒོས་སུ་དམྱལ་བ་ཚ་གྲང་། ཡི་དྭགས་བཀྲེས་སྐོམ། དུད་འགྲོ་བླུན་རྨོངས་ཏེ་
ངན་སོང་གསུམ་ན་བཟོད་མེད་སྡུག་བསྔལ་ཁྲི་མུན་དྲག་པོས་གདུང་བའི་མགོན་སྐྱབས་དང་
བྲལ་ནས་ཉམ་ཐག་པར་གྱུར་པ་དེ་དག་རིགས་དྲུག་སོ་སོའི་ལས་སྣང་སྡུག་བསྔལ་བག་
ཆགས་ཐམས་ཅད་དང་བྲལ་ཞིང་། མགོན་པོ་འོད་དཔག་མེད་ཀྱི་ཐུགས་རྗེ་ལྕགས་ཀྱུས་
དྲངས་ཏེ། སྣོད་བཅུད་རྣམ་པར་དག་པའི་ཞིང་ནུབ་ཕྱོགས་བདེ་བ་ཅན་གྱི་གནས་རབ་དེ་རུ་
སྐྱེས་ནས། ས་དང་ལམ་གྱི་བགྲོད་པ་མཐར་ཕྱིན་ཏེ། ནམ་ཞིག་བླ་ན་མེད་པ་རྫོགས་པའི་
སངས་རྒྱས་ཀྱིས་གོ་འཕང་ཐོབ་པར་ཤོག་ཅིག །
༈ གསུམ་པ་ལོ་ཙཱ་བ་བཻ་རོ་ཙ་ནའི་འགྱུར་སྨོན་ནི། སྨོན་ལམ་རྒྱལ་པོ་འདི་དག་
མཆོག་གི་གཙོ། །མཐའ་ཡས་འགྲོ་བ་ཀུན་ལ་ཕན་བྱེད་ཅིང་། །ཀུན་ཏུ་བཟང་པོས་བརྒྱན་
མ354ལ



བཟང་སྤྱོད་སྨོན་ལམ་གྱི་འགྲེལ་བའམ་ཟིན་བྲིས་གང་དྲན་བརྗེད་ཐོར་བཀོད་པ་ཁྱིམ་པ་ཕོ་མོ་རྣམས་ལ་སློབ་བཤད་
པའི་གཞུང་གྲུབ་སྟེ། །ངན་སོང་གནས་རྣམས་མ་ལུས་སྟོངས་པར་ཤོག །དེའང་འཕགས་པ་
བཟང་པོ་སྤྱོད་པའི་སྨོན་ལམ་གྱི་རྒྱལ་པོ་འདི་དག་གི་སྨོན་འབྲས་མཆོག་གི་གཙོ་བོ་གང་
ཡིན་ན། བླ་ན་མེད་པའི་རྫོགས་པའི་སངས་རྒྱས་ཀྱི་གོ་འཕང་དེ་ཉིད་ཡིན་པས་ན།
དམིགས་པ་རྒྱ་ཆེ་བ་ཕྱོགས་དང་རིས་སུ་མ་ཆད་པའི་ནམ་མཁའ་མཐ
འ་མཐའ་ཡས་པའི་འགྲོ་བ་
སེམས་ཅན་ཀུན་ལ་དམིགས་ཤིང་རྣམ་པ་རྒྱ་ཆེ་བ་སེམས་ཅན་ཐམས་ཅད་གནས་སྐབས་ཀྱི་
བདེ་བ་ལྷ་མིའི་རྟེན་བཟང་རིམ་གྱིས་བརྒྱུད་དེ། མཐར་ཐུག་གི་ཕན་པ་རྫོགས་པའི་སངས་རྒྱས་
ཀྱི་གོ་འཕང་ཐོབ་པར་བྱེད་ཅིང་
། བྱང་ཆུབ་སེམས་དཔའ་འཕགས་པ་ཀུན་ཏུ་བཟང་པོའི་བྱང་
ཆུབ་ཀྱི་སྤྱོད་ཕྱོགས་རྒྱ་མཚོ་ལྟ་བུ་ལ་འཇུག་ཚུལ་སྨོན་ལམ་གྱི་ཚིག་ཟབ་རྒྱས་ཀྱིས་མཛེས་པར་
བརྒྱན་པའི་གཞུང་འདི་ལས་ཇི་སྐད་གསུངས་པ་ཐམས་ཅད་ཀྱི་སྨོན་དོན་མཐའ་དག་འབོད་
མེད་དུ་གྲུབ་པར་གྱུར་བ་སྟེ། དེའི་འབྲས་བུ་ལ་བརྟེན་ནས་ཕྱོགས་བཅུའི་ཞིང་ཀུན་གྱི་ངན་
སོང་གི་གནས་རྣམས་མ་ལུས་པ་ཐམས་ཅད་དོང་ནས་སྤྲུགས་ཏེ་སྟོང་བར་ཤོག་ཅིག །
མཇུག་བྱང་ནི། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་རྫོགས་སོ། །
འདིར་འབད་དགེ་བས་མཁའ་མཉམ་སེམས་ཅན་དང་། །ཁྱད་པར་ངན་སོང་གསུམ་གྱི་
འགྲོ་བ་ཀུན། །ཞིང་མཆོག་བདེ་བ་ཅན་དེར་རབ་བགྲོད་ནས། །བླ་མེད་རྫོགས་བྱང་འབྲས་
བུ་མངོན་འགྱུར་ཤོག །
ཅེས་པའང་ཆོས་སྡེ་ཆེན་པོ་སྟག་ལུང་ཀ་དག་སྤྲོས་བྲལ་གླིང་ནས་རྨོངས་པ་པན་ནག་
དབོན་སྤྲུལ་མིང་གིས་རང་དང་སྐལ་མཉམ་གྱི་བླུན་རྨོངས་ཁྱིམ་པ་བ་རྣམས་ལ་དགེ་བསྐུལ་དུ་
ཕན་པར་སེམས་ནས་གྲོང་ཚིག་གིས་བྲིས་པ། །འདིའང་མཐའ་ཡས་པའི་སེམས་ཅན་ཐམས་
ཅད་སངས་རྒྱས་ཐོབ་པའི་རྒྱུར་གྱུར་ཅིག །དགེའོ། །དགེའོ། །དགེའོ།། །།
s
ལ355



ཐར་ལམ་གསལ་སྒྲོན་ལས། རྒྱལ་པོ་ར་དོ་བཅུའི་རྩ་འགྲེལ་ཕྱོགས་བསྒྲིགས།
༄༅། །རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་
འཆི་བདག་ཞགས་གཅོད་ཡེ་ཤེས་
རལ་གྲི་བཞུགས་སོ། །
མཁན་པོ་ཀརྨ་རིན་ཆེན།
རེ་་
ན་མོ་གུ་རུ་ཤྲཱི་ཀརྨ་ཀ་བཛྲ་དྷཱ་རཱ་ཡ། ཆོས་རྒྱལ་ཐུགས་དམ་ར་དོ་བཅུ་ལ། །བརྟེན་པའི་འཆི་བསླུ་མདོ་ཡི་
ལུགས། །རདོར་བསྡུས་སྩོང་པོར་ཡོངས་དྲིལ་་་། །འཚོ་བངག་ཞགས་གཅོད་འདི་ན་དབྱེ། །དེ་ལ་སྦྱོར་བ་བཅས་བཤམས་ཀྱི་
རཾར་པ་ལ། སྟེགས་བུ་ཁེབ་ལྡན་གྱི་ཁར་སྟོན་པའི་སྐུ་གཟུགས་གླེགས་བམ་གང་འཛོམས་རྒྱལ་ངོ་མདོ་ལྔ་སོགས་མ་ཛོར་ས་ན་
ལེགས། རིང་བསྲེལ་ལྡན་པའི་ར་ཆོད་རྟེན། མཆོད་གཏོར་དཀར་ཟླུམ། གཙང་རིས་དཔར་ར་གོན་ལ་དཀར་གཏོར་ཆེ་ལེགས་
འབྲུ་སྣ་ཟས་སྣས་སྐོར། ལན་ཆགས་བགེགས་རིགས་ལ་ཆང་བུ་ལོ་གྲུངས། ཁྲུས་བུམ། མེ་ལོང༌། ཁྲུས་སྡེར། །ཁྲུས་དར།
ཏོག །བདུག་སྤོས། མར་མེ། དྲི་ཆབ། ཞལ་ཟས་བཅས་རབ་བརྒྱ་རྩ། འབྲིང་ཉེར་གཅིག ཐ་མ་བཅུ་ཕྲག མཆོད་ཡོན་ཞབས་
བསཾ་སོགས་མཆོད་པའི་བྱེ་བྲག་ཇི་ལྟར་ཡང་ན་ལེགས། པཎྜལ། འཐོར་ནས་བཅས་འདུ་བྱ། སྟན་བདེ་བ་ལ་འཁོད་དེ།
ཚུལ་ཁྲིམས་རྣམ་དག་གི་གཟུངས་དང་། ཐུབ་བསྟོད་གནས་བསྟན་ཕྱག་མཆོད་སོགས་ཆོས་སྤྱོད་ཀྱི་རིགས་གང་འགྲུབ་བྱ།
རྡོར་འཛོམས་ཚར་གཅིག་བཀླག་ང་ས་ཁྲུས་བུམ་བསྒྲུབ།
དངོས་གཞི་ཆོ་གའི་རིམ་པ་ལ། དང་པོ་སྐྱབས་སེམས་ནི། སངས་
རྒྱས་ཆོས་དང་ཚོགས་ཀྱི༴ སོགས་བྱ། གཉིས་པ་ཚད་མེད་བཞི་ལ་བློ་སྦྱང་བ་ནི། སེམས་ཅན་ཐམས་ཅད་བདེ་
བ་དང་བདེ་བའི་སོགས། གསུམ་པ་མཆོད་པ་བྱིན་རླབས་ནི། ན་མོ་རཏྣ་ཏྲ་ཡ་༴ སོགས། མཆོད་པའི་སྤྲིན་གྱི་
(༽



རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་འཆི་བདག་ཞགས་གཅོད་ཡེ་ཤེས་རལ་གྲི།
གཟུངས་ཚར་གསུམ། ཨོཾ་བཛྲ་དྷརྨ་ར་ཎི་ཏ་སོགས། རོལ་མོ་བྱིན་རླབས་སྔགས་ཚར་གསུམ་བརྗོད་པས་བྱིན་གྱིས་
རློབས་བཞི་པ་གཞི་བྱིན་རླབས་ནི། ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང་། །
ལག་མཐིལ་ལྟར་མཉམ་བཻ་ཌཱུརྒྱའི། །རང་བཞིན་འཇམ་པོར་གནས་གྱུར་ཅིག །དཔག་བསམ་
ཤིང་དང་སྐྱེད་མོས་ཚལ། །སངས་རྒྱས་དང་ནི་སངས་རྒྱས་སྲས། །ཆོས་ཉན་སྒྲོགས་པས་གང་
བ་ཡི། །ཕྱོགས་རྣམས་ཐམས་ཅད་གང་བར་ཤོག །འཁོར་གྱི་དཀྱིལ་འཁོར་ཡོད་དགུར་
ཡང་། །བྱང་ཆུབ་སེམས་དཔའ་མང་པོ་དག །རང་གི་ལག་པས་ས་སྟེང་དག །བརྒྱན་པར་
མཛེས་པས་བཞུགས་གྱུར་ཅིག །ལུས་ཅན་ཀུན་གྱི་བྱ་དང་ནི། །ཤིང་དང་འོད་ཟེར་ལས་
བྱུང་པ། །ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་ཆད་པར་ཐོབ་པར་ཤོག །ལྔ་པ་ཚོགས་ཞིང་
སྤྱན་འདྲེན་པ་ནི། མ་ལུས་སེམས་ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་བཅས་མི་
བཟད་འཇོམས་མཛད་པ། །དངོས་རྣམས་མ་ལུས་ཇི་བཞིན་མཁྱེན་གྱུར་པའི། །བཅོམ་ལྡན་
འཁོར་བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་པ་གྲངས་མེད་དུ་མ་
རུ། །འགྲོ་ལ་བརྩེ་ཕྱིར་ཐུགས་རྗེས་རྣམ་དགོངས་ཞིང༌། །སྨོན་ལམ་རྒྱ་ཆེན་དགོངས་པ་
ཡོངས་རྫོགས་ཕྱིར། །ཁྱེད་བཞེད་འགྲོ་དོན་མཛད་དུས་འདིར་ལགས་ན། །དེ་ཕྱིར་ཆོས་
དབྱིངས་ལྷུན་གྲུབ་ཕོ་བྲང་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། །མཐའ་
ཡས་སེམས་ཅན་ཚོགས་རྣམས་བསྒྲལ་བྱའི་ཕྱིར། །ཡང་དག་འཁོར་བཅས་གནས་འདིར་
གཤེགས་སུ་གསོལ། །ཨོཾ་སརྦ་ཏ་ཐ་ག་ཏ་ས་པ་རི་ཝ་ར་ཨེ་ཧེ་ཧེ་བཛྲ་ས་མ་ཛཿ དྲུག་པ་བཞུགས་
སུ་གསོལ་བ་ནི། བཅོམ་ལྡན་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་པར་
ལྡན། །བདག་གི་མཆོད་ཡོན་བཞེས་པ་སླད་དུ། །འདི་ཉིད་དུ་ནི་བཞུགས་སུ་གསོལ། བདུན་
པ་གདན་འབུལ་བ་ནི། སྟོང་གསུམ་དང་ནི་མཉམ་པ་ཡི། །པདྨ་འདབ་བརྒྱད་གེ་སར་བཅས། །
བདེ་ཞིང་ཡངས་པར་འབུལ་ལགས་ན། །ཅི་བདེ་བར་ནི་བཞུགས་སུ་གསོལ། །པདྨ་ཀ་མ་
357



ཐར་ལམ་གསལ་སྒྲོན་ལས། རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས།
ལ་ཡ་ཧཱུཾ། བརྒྱད་པ་ཁྲུས་གསོལ་བ་ནི། ཇི་ལྟར་བལྟམས་པ་ཙམ་གྱི་ནི། །ལྷ་རྣམས་ཀྱིས་ནི་ཁྲུས་
གསོལ་ལྟར། །ལྷ་ཡི་ཆུ་ནི་དག་པ་ཡི། །དེ་བཞིན་བདག་གིས་སྐུ་ཁྲུས་གསོལ། །ཨོཾ་སརྦ་ཏ་
ཐ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲི་ཡི་ཧཱུཾ། འདི་ནི་ཁྲུས་མཆོག་དཔག་དང་ལྡན། །ཐུགས་རྗེའི་
ཆུ་ནི་བླ་ན་མེད། །བྱིན་རླབས་ཡེ་ཤེས་ཆུ་ཡི་ནི། །ཅི་འདོད་དངོས་གྲུབ་སྩོལ་བར་མཛོད། །
ཨོཾ་སརྦ་ཏ་ཐ་སོགས། རྒྱལ་བའི་སྐུ་གསུང་ཐུགས་མཆོག་ལ། །ཉོན་མོངས་སྒྲིབ་པ་མི་མངའ་
ཡང་། །སེམས་ཅན་སྒོ་གསུམ་སྒྲིབ་སྦྱོང་ཕྱིར། །གཙང་མའི་ཆབ་ཀྱི་ཁྲུས་གསོལ་ལོ། །ཨོ་
སརྦ་ཏ་ཐ་ག་ཏ་སོགས། དགུ་པ་སྐུ་ཕྱི་བ་ནི། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་
རབ་བསྒོས་པའི་སྐུ་ཕྱི་འོ། །ཨོཾ་ཧཱུྃ་ཧཱུྃ་ཧཱུྃཨ་ཀ་ཡ་བི་ཤཱ་དྷ་ཡ་སྭཱ་ཧཱ། བཅུ་པ་ན་བཟའ་དང་། རྒྱན་འབུལ་
བ་ནི། དེ་ནས་དེ་ལ་ཁ་དོག་ལེགས་བསྒྱུར་བའི། །ན་བཟའ་ཤིན་ཏུ་དྲི་ཞིམ་དམ་པ་འབུལ། །
གོས་བཟང་སྲབ་ལ་འཇམ་པ་སྣ་ཚོགས་དང་། །རྒྱན་མཆོག་བརྒྱ་ཕྲག་དེ་དང་དེ་དག་གིས། །
འཕགས་པ་ཀུན་ཏུ་བཟང་པོ་འཇམ་དཔལ་དབྱངས། །འཇིག་རྟེན་དབང་ཕྱུག་ཚོགས་
ལའང་འབུལ་བར་བགྱི། །སྣ་ཚོགས་དབང་པོའི་གཞུ་ལྟར་རབ་བཀྲ་ཞིང་། །གང་ལ་རེག་ན་
བདེ་བའི་རྒྱུར་གྱུར་བ། །གོས་བཟང་རིན་ཆེན་བདག་བློ་སྦྱང་ཕྱིར་འབུལ། །བཟོད་པ་དམ་
པའི་གོས་ཀྱི་བརྒྱན་པར་ཤོག །དྲི་མེད་མཚན་ལ་སྒྲིབ་བསལ་མི་མངའ་ཡང་། །དད་པས་
ངུར་སྨྲིག་རྒྱལ་མཚན་ཕུལ་བ་ཡིས། །ནམ་མཁའི་མཐའ་ཀླས་གྱུར་པའི་སེམས་ཅན་ཀུན། །
སངས་རྒྱས་བརྟུལ་ཞུགས་མཆོག་ལ་སྤྱོད་པར་ཤོག །ཨོཾ་སརྦ་ཏ་ཐ་ག་ཏ་ཝསྨྲ་ཨ་ལཾ་ཀ་ར་སྭཱ་
ཧཱ། བཅུ་གཅིག་པ་མཎྜལ་འབུལ་བ་ནི། ཨོཾ་བཛྲ་ས་ཏྭ་ས་མ་ཡ། ཡིག་བརྒྱ་བརྗོད་པས་རྡུལ་ཕྱི། ཨོཾ་བཛྲ་བྷུ་མི་
ཨཱཧཱུྃ། སོགས་ཚོམ་བུ་སོ་བདུན་མ་དང་། ས་གཞི་སྤོས་ཆུ་སོགས་ཚོམ་བུ་བདུན་གང་ནུས་དང་
། ཕྱོགས་བཅུ་
དུས་གསུམ་བཞུགས་པ་ཡི། །སོགས་ནས། མེ་གྷ་ཨཱ་ཧཱུཾ། མཉེས་བྱེད་མཎྜལ་བཟང་པོ་སོགས་བྱ།
བཅུ་གཉིས་པ་ཕྱག་འཚལ་བ་ནི། ན་མོ་མཉྫཤྲཱི་ཡེ་སྭཱ་ཧཱ། ན་མོ་སུ་ཤྲཱི་ཡེ་སྭཱ་ཧཱ། ན་མོ་ཨུཏྟ་མ་ཤྲཱི་ཡེ་སྭཱ་
358



རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་འཆི་བདག་ཞགས་གཅོད་ཡེ་ཤེས་རལ་གྲི།
ཧཱ། སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་མཆོག་
གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་ལོ། །མགོན་པོ་ཐུགས་རྗེ་ཆེ་ལྡན་པ། །ཐམས་
ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང་། །དེ་བཞིན་གཤེགས་ལ་
ཕྱག་འཚལ་ལོ། །དག་པ་འདོད་ཆགས་བྲལ་བའི་རྒྱུ། །དགེ་བའི་ངན་སོང་ལས་གྲོལ་ཞིང་། །
གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ། །གྲོལ་ནས་གྲོལ་བའི་
ལམ་ཡང་སྟོན། །བསླབ་པ་དག་ལ་རབ་ཏུ་གུས། །ཞིང་གི་དམ་པ་ཡོན་ཏན་ལྡན། །དགེ་
འདུན་ལ་ཡང་ཕྱག་འཚལ་ལོ། །ཕྱག་བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་
གྲངས་རྙེད་ཀྱི། །ལུས་བཏུད་པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་ལོ། །
བཅུ་གསུམ་པ་ལས་ཀྱི་དངོས་གཞི་ནི། རྒྱལ་པོ་མདོ་བཅུ་གང་རུང་ཚར་གཅིག་བཀླག་པའི་རྗེས་སུ་འདོད་དོན་
གསོལ་བ་གདབ་པ་ནི། སྐྱབས་གནས་བླ་མ་མཆོག་གསུམ་རྒྱ་མཚོའི་ཐུགས་རྗེ་ནུས་མཐུ་བདེན་
པའི་བྱིན་རླབས་བསླུ་བ་མེད་པས་སྦྱིན་པའི་བདག་པོ། ཆེ་གེ་ཞེས་བགྱི་བའི་དུས་དང་དུས་
མ་ཡིན་པའི་འཇིགས་པ་བཟློག་ཅིག །འཆི་བདག་གཤིན་རྗེའི་ཞགས་པ་ཆོད་ཅིག །དུས་
ཀྱི་ཕོའི་ཁྲམ་ཁ་ཕྱེས་ཤིག །ནད་གདོན་བར་ཆད་ཀྱི་གཡུལ་ལས་རྒྱལ་བར་གྱུར་ཅིག །ཆོས་
དང་མཐུན་པའི་བསམ་དོན་ཡིད་བཞིན་ཏུ་འགྲུབ་པར་གྱུར་ཅིག །ཅེས་ལན་གསུམ་བརྗོད་ཅིང་མེ་
ཏོག་འཐོར། དེ་འདྲ་བའི་བཟང་སྤྱོད་སོགས་མདོ་བཅུ་གང་ཡིན་ཚར་བརྒྱ་འགྲོ་བ་ནི་ལས་ཀྱི་དངོས་གཞིའོ། །བཅུ་བཞི་པ་
ལས་ཀྱི་རྗེས་འབྲེལ་གཏོར་མ་འབུལ་བ་ནི། ཨོཾ་ཨ་མྲྀ་ཏེ་ཧཱུཾ་ཕཊ། ཨོཾ་སྭ་བྷ་ཝས་སྦྱངས། སྟོང་པའི་ངང་
ལས་གཏོར་སྣོད་རིན་པོ་ཆེ་ལས་གྲུབ་པ་ཡངས་ཤིང་རྒྱ་ཆེ་བ་སྟོང་གསུམ་དང་མཉམ་པའི་
ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཟད་མི་ཤེས་པ་ནམ་མཁའ་མཛོད་
ཀྱི་རང་བཞིན་དུ་གྱུར། ན་མཿསརྦ་ཏ་ཐ་ག་ཏ་བྷོ་བི་ཤྭ་མུ་ཁེ་བྷེ༔ སོགས་ནམ་མཁའ་མཛོད་ཀྱི་ཕྱག་
རྒྱས་མགྲོན་གོང་འོག་གི་གཏོར་མ་ཆང་བུ་བྱིན་གྱིས་བརླབས། སྐྱབས་གནས་དཀོན་མཆོག་རྒྱ་མཚོ་དང་། །
ལ359



ཐར་ལམ་གསལ་སྒྲོན་ལས། རྒྱ་ལ་ངོ་ར་དོ་བཅུའི་རྩ་འགྲེལ་ཕྱོགས་བསྒྲིགས།
ལྷ་ཆེན་བརྒྱད་དང་ཀླུ་ཆེན་བརྒྱད། །གཟའ་བརྒྱད་རྒྱུ་སྐར་ཉི་ཤུ་བརྒྱད། །གནོད་སྦྱིན་བརྒྱད་
དང་ཕྱོགས་སྐྱོང་བཅུ། །འཇིགས་བྱེད་དགུ་དང་རྒྱལ་ཆེན་བཞི། །གཙང་རིས་དཔལ་མགོན་
འཁོར་བཅས་ཀྱིས། །མཆོད་སྦྱིན་གཏོར་མ་འདི་བཞེས་ལ། །སྦྱིན་པའི་བདག་པོ་འཁོར་
བཅས་ཀྱིས། །དུས་དང་དུས་མིན་འཆི་བ་བཟློག །ནད་ཁ་ཆོད་ལ་རིམ་ཁ་བསྒྱུར། །ཁྲོ་ཁ་
ཕྱིས་ལ་ཤ་རྡེལ་སྤོས། །དུག་རླངས་ཟེར་ར་རོག་པ་སོལ། །གནས་རྟེན་སྤོས་ལ་རང་གནས་
སོང་། །གནོད་འཚེ་གདུག་པའི་སེམས་སྤོང་ལ། །སྙིང་རྗེའི་བྱང་སེམས་ལྡན་པར་མཛོད། །གུ་
རུ་དྷེ་ཝ་དྷ་ཀི་ནི་སརྦ་པུ་ཛ་ཧོལོ་ཀ་པ་ལ་ས་པ་རི་ཝ་ར་ཨི་དཾ་བྷ་ལིང་ཏ་ཁ་ཧི། ཞེས་མཆོད་གཏོར་
ཆེར་འ.༢འ་ཕྱོགས། གཙང་རིས་ཀྱི་གཏོར་མ་གཙང་སར་གཟིགས། ཆང་བུ་རྣམས་བྱིན་རླབས་གོང་དེས་བྱས་ལ། དེ་བཞིར་
གཤེགས་པ་བཞི་ཡི་ར་ཆར་དང༌། སཾ་བྷ་ར་ལོ་གྲངས་ཀྱི་ཆང་བུ་སྣོད་འན་དུ་དོར་ཞིང་ཆུ་བཙང་སྒྲེང་ལ། མཆོད་སྦྱིན་
འདོད་པའི་ཡོན་ཏན་ལྔ་ལྡན་ཟད་མི་ཤེས་པ་འདི་བསྔོ་ཞིང་སྦྱིན་པའི་གནས་ནི། བགེགས་
རིགས་སྟོང་ཕྲག་བརྒྱད་ཅུ། གདོན་རིགས་སུམ་བརྒྱ་དྲུག་ཅུ། ནད་འདྲེ་ལན་ཆགས། ཟ་འདྲེ་
ཤི་གཤེད། ཕོ་གདོན། མོ་གདོན། སྔ་འདྲེ་རྙིང་པ། ད་འདྲེ་སོ་མ། ཡུལ་འདྲེ་འཁྱམ་པོ་ཡས་
དང་གླུད་ལ་གདུང་བ་ཐམས་ཅད་ལ་མགྲོན་ནོ། །འབུལ་ལོ། །སྦྱིན་ནོ། །ཕམ་རྒྱལ་འཐབ་
རྩོད་མེད་པར་ངོམས་ཤིང་ཚིམ་པར་གྱུར་ཅིག །གྲངས་རྫོ་གས་མཐར་ཆོས་བཤད་པ་
ནི། སྡིག་པ་ཅི་
ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །
འདི་ནི་སངས་རྒྱས་བསྟན་པ་ཡིན། །ཡ་ལ་ལ་ཝ་ཤ་ས་སྭཱ་ཧཱ། ཞེས་བརྗོད་ཅིང་རོལ་་རོ་བྱའོ། །རྗེས་ཀྱི་
རིམ་པ་ནི། མ་འབྱོར་པ་དང་སོགས་དང་ཡིག་བརྒྱ་ནོངས་པ་བཤགས། ཨོ། ཁྱེད་ཀྱི་སེམས་ཅན་དོན་ཀུན་
མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་། །
སླར་ཡང་འབྱོན་པར་མཛད་དུ་གསོལ། །བཛྲ་མུ གཏོར་མགྲོན་རང་གནས་སུ་གཤེགས་
པར་གྱུར། མཆོད་སྦྱིན་གནས་འདིར་གང་ལྷགས་པ། །འབྱུང་པོ་ས་འོག་རྒྱུ་བ་དང༌། །གང་
པ་རེto| |ག



རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་འཆི་བདག་ཞགས་གཅོད་ཡེ་ཤེས་རལ་གྲི།
ཡང་ས་སྟེང་འཁོད་པ་ཡི། །ས་བླར་རྒྱུ་བ་གང་ཡོད་པ། །མགུ་བར་གྱིས་ལ་རང་གནས་སུ། །
ཐམས་ཅད་ཐམས་ཅད་འགྲོ་བར་གྱིས། །སརྦ་བྷུ་ཏ་གཙྪ ཕུན་སུམ་ཚོགས་པ་སོགས་ཀྱིས་ཤིས་
པ་བརྗོད་པར་བྱའོ། །འཆི་བསླུ་འདི་ནི་བཟང་སྤྱོད། ཟབ་མདོ། རྣམ་འཇོམས། ལྟུང་བཤགས་། འདའ་ཀ་ཡེ་ཤེས། ཚེ་མདོ།
གདུགས་དཀར། གོས་སྔོན་ཅན། ནོར་རྒྱུན་མ། ཤེར་ཕྱིན་ཡི་གེ་གཅིག་མ་གང་རུང་ལ་སྦྱར་ཆོག་གོ། །ཞེས་པ་འདི་ནི་མཁན་མིང་
འདུལ་འཛིན་པ། །རྣམ་འགྱུར་ལྕགས་ཕོ་སྟག་གི་ལོར། །ལྟོ་ཕྱིར་གྲོང་ཆོག་འགྲིམ་པའི་སྐབས། །འབྲུག་ཐོག་ཉི་ལྡོག་དུས་གཏོར་
དུ། །གཤིན་རྗེའི་ཟོར་བསྐུལ་བགྱིས་པའི་ནུབ། །མདོ་བཅུ་འཆི་བསླུ་མདོ་ཡི་ལུགས། །མདོར་བསྡུས་ཕྱག་ལེན་ཡི་གེར་ཐོབ། །
དུས་ཀྱི་འཆི་བའང་བསླུ་ནུས་ན། །དུས་མིན་འཆི་བ་ལྟ་ཅི་སྨོས། །མཁས་པ་པ་གོར་བེ་རོ་ཡི། །གཞུང་གསུང་ཞེས་གཉིད་ཁུང་
འབོད་སྣང་ཐོས། །ཕྱིར་ནང་དབུ་བཟུང་ཟལ་མདའ་ཡི། །བུ་ནེ་ཚང་དུ་རྫོགས་པར་བྲིས། །མཆོག་དམན་ཀུན་ལ་སྨིན་གྱུར་
ཅིག ། ཨ་མྲྀ་ཏ་ཝཛྷནྟུ།། །།
ལ361ལ



སྤྱི་ཁྱབ་ཇུས་འགོད་པ། མཆོག་སྤྲུལ་ཐུབ་བསྟན་ཉི་མ། ཚེ་རིང་བཀྲ་ཤིས།
དཔེ་སྒྲིག་འགན་འཁུར་བ། བཀྲ་ཤིས།
་ མདུན་ཤོག་འཆར་འགོད་པ། འབྲུག་རྒྱལ།
ཐར་ལམ་གསལ་སྒྲོན་ལས།
རྒྱལ་པོ་མདོ་བཅུའི་རྩ་འགྲེལ་ཕྱོགས་བསྒྲིགས། ༡༠
ཁོ་ཐར་འཇམ་ལོས་བསྡུ་བསྒྲིགས་མཛད།
སི་ཁྲོན་དུས་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༡༤ལོའི་ཟླ་༡༢ པར་པར་གཞི་དང་པོ་བསྒྲིགས།
༢༠༡༤ལོའི་ཟླ་༡༢པར་པར་ཐེངས་དང་པོ་དཔར།
དཔེ་རྟགས།
དེབ་བཅུ་པོ་ལ་རིན་སྒོར། ༤༥༠.༠༠
ISBN 978-7-5409-5726-1



རྒྱལ་པོ་མདོ་བཅུའི་བསྡུ་སྒྲིག་མཚན་ཐོ།
བཀའ་འདྲི་ཞུ་ཡུལ། སྐྱབས་རྗེ་གཟན་དཀར་རིན་པོ་ཆེ་ཐུབ་བསྟན་ཉི་མ།
གཙོ་སྒྲིག་པ། འཇམ་བློ།
ཕྱི་ཤོག་ལག་རྩལ་པ། འབྲུག་རྒྱལ།
ཡིག་གཏགས་པ། ཁྲོ་བཟའ་སྒྲོན་མེ། ཟླ་བ་ལྷ་མོ། དབང་ཕྱུག་མཚོ། ཕུར་པ་ལྷ་མོ།
ཚེ་རིང་འཚོ། འོད་མཚོ། འབྲུག་རྒྱལ། དམ་ཆོས། ཤེས་རབ།
ཀུན་དགའ་པཟང་མོ།
ཞུ་དག་པ།
ཚེ་བརྟན་རྡོ་རྗེ། མཁར་མདོ་མགོན་པོ། མཁར་མདོ་དབང་རྒྱལ།
གཙང་སངས། བྱམས་པ་བསྟན་འཛིན། ནོར་བུ་ཚེ་རིང་།
ཤེས་རབ་དྲི་མེད། དཔལ་མོ། ཨ་གདུགས་དཀར་སྐྱབས།
སྒྲིག་སྦྱོར་བ། བསྟན་པའི་རྒྱལ་མཚན། གསའ་རང་འབར། པད་རྡོར། དཔལ་མོ། རྡོ་རྗེ།



མི་འགྱུར་ཆོས་སྐུའི་རང་བཞིན་ཉིད། །མཚོན་པའི་བྱང་ཆུབ་མཆོད་རྟེན་ཆེ། །
